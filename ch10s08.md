<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Igazság-karbantartó rendszerek"><div class="titlepage"><div><div><h1 class="title"><a id="id633824"/>Igazság-karbantartó rendszerek</h1></div></div></div><p>Az előbbi részben arról érveltünk, hogy egy tudásreprezentációs rendszer által levont sok következtetésnek csupán alapértelmezett és nem tökéletesen biztos státusa lehet. Az ilyen kikövetkeztetett konklúziókból néhány szükségszerűen hibásnak fog bizonyulni, és új információ fényében vissza kell vonnunk. Ez a <span class="strong"><strong>hiedelemrevízió</strong></span> (<span class="strong"><strong>belief revision</strong></span>) folyamata.<sup>[<a id="id633840" href="#ftn.id633840" class="footnote">109</a>]</sup> Tegyük fel, hogy a tudásbázis tartalmazza <span class="emphasis"><em>P</em></span> állítást – az előrecsatolt algoritmussal levont alapértelmezett konklúziót vagy egyszerűen egy hibás feltételezést –, és szándékunkban áll végrehajtani az <code class="code">ÁLLÍT</code> (<span class="emphasis"><em>TB</em></span>, ¬<span class="emphasis"><em>P</em></span>)-t. Hogy az ellentmondást elkerüljük, először végre kell hajtani a <code class="code">VISSZAVON</code> (<span class="emphasis"><em>TB</em></span>,<span class="emphasis"><em> P</em></span>)-t. Ez elég egyszerűnek tűnik. Probléma akkor jelentkezik, ha <span class="emphasis"><em>P</em></span>-ből <span class="emphasis"><em>további</em></span> állításokat következtettünk le és jegyeztünk fel a tudásbázisba. A <span class="emphasis"><em>P </em></span>⇒<span class="emphasis"><em> Q</em></span> implikációt például felhasználtuk a <span class="emphasis"><em>Q</em></span> tudásbázishoz való hozzáadásához. A nyilvánvaló „megoldás” – a <span class="emphasis"><em>P</em></span>-ből kikövetkeztetett összes állítás visszavonása – kudarcba fut, mert ilyen állításoknak <span class="emphasis"><em>P</em></span>-n túlmenően más igazolásuk is lehet. Ha <span class="emphasis"><em>R</em></span> és <span class="emphasis"><em>R </em></span>⇒<span class="emphasis"><em> Q </em></span>is bekerült a tudásbázisba, akkor <span class="emphasis"><em>Q</em></span>-t mégsem kell eltávolítanunk. Az <span class="strong"><strong>igazság-karbantartó rendszer</strong></span>eket<span class="strong"><strong> </strong></span>(<span class="strong"><strong>truth maintenance system</strong></span>s) ilyen bonyodalmakat kezelésére tervezték.</p><p>Az igazság-karbantartás egyszerű módja, hogy nyomon követjük, ahogyan sorban hozzáadjuk a mondatokat a tudásbázishoz, a mondatok <span class="emphasis"><em>P</em></span><sub>1</sub>-től<span class="emphasis"><em> P<sub>n</sub></em></span>-ig történő megszámozásával. Amikor a <code class="code">VISSZAVON</code> (<span class="emphasis"><em>TB</em></span>, <span class="emphasis"><em>P<sub>i</sub></em></span>) hívás megtörténik, a rendszert a <span class="emphasis"><em>P<sub>i</sub></em></span> hozzáadása előtti állapotába állítjuk vissza, a <span class="emphasis"><em>P<sub>i</sub></em></span>-t és a <span class="emphasis"><em>P<sub>i</sub></em></span>-ből levont összes következtetést visszavonva. Ha szükséges, akkor a <span class="emphasis"><em>P</em></span><sub><span class="emphasis"><em>i</em></span>+1</sub><span class="emphasis"><em> </em></span>és a <span class="emphasis"><em>P<sub>n</sub></em></span> közötti mondatok ismét hozzáadhatók. Ez egyszerű megoldás, és garantálja, hogy a tudásbázis konzisztens lesz, de azt jelenti, hogy a <span class="emphasis"><em>P<sub>i</sub></em></span> visszavonása <span class="emphasis"><em>n</em></span> – <span class="emphasis"><em>i</em></span> állítás visszavonását és újbóli kijelentését, valamint ezen állításokból történő következtetések visszavonását és újbóli lefuttatását igényli. Olyan rendszerekben, ahol sok tény kerül hozzáadásra, az ilyen megoldás nem praktikus.</p><p>Hatékonyabb megközelítés az igazolásalapú igazság-karbantartó rendszer vagy <span class="strong"><strong>JTMS</strong></span> (<span class="strong"><strong>justification-based truth maintenance system</strong></span>). Egy JTMS-ben a tudásbázis minden mondatát olyan <span class="strong"><strong>igazolás</strong></span>sal (<span class="strong"><strong>justification</strong></span>) látják el, amely meghatározza azokat a mondatokat, amelyekből lekövetkeztették azokat. Például ha a tudásbázis már tartalmazza a <span class="emphasis"><em>P</em></span> ⇒ <span class="emphasis"><em>Q</em></span>-t<span class="emphasis"><em>,</em></span> akkor az <code class="code">ÁLLÍT</code> (<span class="emphasis"><em>P</em></span>) hatására a <span class="emphasis"><em>Q-t </em></span>hozzáadjuk<span class="emphasis"><em>, </em></span>az {<span class="emphasis"><em>P</em></span>, <span class="emphasis"><em>P</em></span> ⇒ <span class="emphasis"><em>Q</em></span>} igazolással. Általánosságban bizonyos mondatoknak egynél több igazolása lehet. Az igazolások felhasználhatók hatékony visszavonásokra. A <code class="code">VISSZAVON</code> (<span class="emphasis"><em>P</em></span>) hívást követően, a JTMS pontosan azokat a mondatokat fogja a tudásbázisból eltávolítani, amelyeknél <span class="emphasis"><em>P </em></span>minden<span class="emphasis"><em> </em></span>igazolás része. Így, ha egy <span class="emphasis"><em>Q</em></span> mondatnak a {<span class="emphasis"><em>P</em></span>, <span class="emphasis"><em>P</em></span> ⇒ <span class="emphasis"><em>Q</em></span>} lenne az egyetlen igazolása, akkor törlődne; ha az {<span class="emphasis"><em>P</em></span>, <span class="emphasis"><em>P</em></span> ∨ <span class="emphasis"><em>R</em></span> ⇒ <span class="emphasis"><em>Q</em></span>} igazolása is létezne, még mindig visszavonásra kerülne, de ha az {<span class="emphasis"><em>R</em></span>, <span class="emphasis"><em>P</em></span> ∨ <span class="emphasis"><em>R </em></span>⇒ <span class="emphasis"><em>Q</em></span>} igazolása is létezne, akkor megmaradna. Ily módon a <span class="emphasis"><em>P</em></span> visszavonásához szükséges idő csakis azon múlik, hogy <span class="emphasis"><em>P</em></span>-ből hány állítást vezettünk le, és nem azon, hogy <span class="emphasis"><em>P</em></span> hozzáadása után hány állítás került még be a tudásbázisba.</p><p>A JTMS feltételezi, hogy az egyszer figyelembe vett mondatokat máskor is használni fogjuk, így ahelyett, hogy törölnénk a tudásbázisból, amikor elvesztik az összes igazolását, csak megjelöljük őket, mint <span class="emphasis"><em>kintlevőket</em></span>. Ha egy későbbi állítás visszaállítja az igazolások egyikét, akkor a mondat ismét <span class="emphasis"><em>bentlevő</em></span> jelölést kap. Ily módon a JTMS megtartja a használt összes következtetési láncot, és nem kell újra lekövetkeztetnie azokat a mondatokat, amelyek igazolása ismét érvényessé válik.</p><p>Azon túl, hogy a TMSek a hibás információt visszavonják, felhasználhatók a többszörös hipotetikus helyzet elemzésének a felgyorsításához is. Tegyük fel, hogy a Román Olimpiai Bizottság helyszíneket keres a 2048-ban Romániában megrendezendő olimpiai játékokhoz az úszó, a könnyűatlétikai és a lovas versenyszámok számára. Legyen az első hipotézis a következő: <span class="emphasis"><em>Helyszín</em></span>(<span class="emphasis"><em>Úszás</em></span>, <span class="emphasis"><em>Piteşti</em></span>), <span class="emphasis"><em>Helyszín</em></span>(<span class="emphasis"><em>Könnyűatlétika</em></span>, <span class="emphasis"><em>Bukarest</em></span>) és <span class="emphasis"><em>Helyszín</em></span>(<span class="emphasis"><em>Lovasverseny</em></span>, <span class="emphasis"><em>Arad</em></span>). A választás logisztikai következményeinek kiderítéséhez, és így a helyszínek kívánatosságának meghatározásához igen sok következtetés szükséges. Ha figyelembe akarjuk venni a <span class="emphasis"><em>Helyszín</em></span>(<span class="emphasis"><em>Könnyűatlétika</em></span>, <span class="emphasis"><em>Nagyszeben</em></span>)-t, a TMS elkerüli annak a szükségességét, hogy újra nullából induljunk ki. Egyszerűen viszavonjuk a <span class="emphasis"><em>Helyszín</em></span>(<span class="emphasis"><em>Könnyűatlétika</em></span>, <span class="emphasis"><em>Bukarest</em></span>)-t, és hozzáadjuk a <span class="emphasis"><em>Helyszín</em></span>(<span class="emphasis"><em>Könnyűatlétika</em></span>, <span class="emphasis"><em>Nagyszeben</em></span>)-t, és a TMS a szükséges revíziókat magára vállalja. A Bukarestre vonatkozó következtetési láncok Nagyszeben esetén újrafelhasználhatók, feltéve, hogy a konklúziók ugyanazok lesznek.</p><p>Egy <span class="strong"><strong>feltételezésalapú igazság-karbantartó rendszer</strong></span>t (<span class="strong"><strong>assumption-based truth maintenance system</strong></span>, <span class="strong"><strong>ATMS</strong></span>) arra terveztek, hogy ezt a fajta hipotetikus világok közötti kontextusátkapcsolást kifejezetten hatékonnyá tegye. Egy JTMS-ben az igazolások karbantartása lehetővé teszi, hogy az egyik állapotból gyorsan egy másikba lépjünk át néhány visszavonással és kijelentéssel, de minden időpillanatban csak egyetlen állapotot reprezentálunk. Egy ATMS az <span class="emphasis"><em>összes</em></span> állapotot egyszerre reprezentálja, amivel valaha is foglalkoztunk. Míg egy JTMS egyszerűen <span class="emphasis"><em>bent-</em></span> vagy <span class="emphasis"><em>kintlevőnek</em></span> jelöli a mondatokat, egy ATMS nyomon követi, minden egyes mondatra, hogy a mondatot mely feltételezések tennék igazzá. Más szavakkal minden egyes mondatnak van egy címkéje, amely a feltételezés halmazokat tartalmazó halmazból áll. A mondat csak azon esetben áll fenn, amikor egy feltételezés halmaz összes feltételezése fennáll.</p><p>Az igazság-karbantartó rendszerek mechanizmust biztosítanak <span class="strong"><strong>magyarázat</strong></span>ok (<span class="strong"><strong>explanation</strong></span>s) generálásához is. Technikailag, <span class="emphasis"><em>P</em></span> mondat magyarázatát olyan <span class="emphasis"><em>E</em></span> mondatok halmazával definiáljuk, melyekre <span class="emphasis"><em>E</em></span> maga után vonja <span class="emphasis"><em>P</em></span>-t. Ha <span class="emphasis"><em>E</em></span> mondatai igazak, akkor <span class="emphasis"><em>E</em></span> egyszerűen P igazolásához egy szükségszerű alap. Azonban a magyarázat részei lehetnek <span class="strong"><strong>feltételezés</strong></span>ek (<span class="strong"><strong>assumption</strong></span>s) is – olyan állítások, amelyek nem igazak, de ha igazak lennének, elegendők lennének <span class="emphasis"><em>P</em></span> igazolásához. Lehetséges például, hogy nincs elég tény bebizonyítani, hogy az autó nem fog indulni, de egy jó magyarázat része lehet az elromlott akkumulátor. Ez, összekapcsolva a gépkocsik működésére vonatkozó tudással, elegendő, hogy a megfigyelt jelenséget megmagyarázza. Az esetek többségében egy minimális <span class="emphasis"><em>E</em></span> magyarázatot fogunk preferálni, azaz olyan magyarázatot, amelynek nincs olyan megfelelő részhalmaza, amelyik szintén egy magyarázat lenne. Egy ATMS a „gépkocsi nem indul” problémához magyarázatokat generál azáltal, hogy tetszőleges sorrendben feltételezéseket tesz (mint például „benzin a tankban” vagy „hibás az akkumulátor”), akkor is, ha azok egy része ellentmondásos. Elég majd a „gépkocsi nem indul” állítás címkéjét megnézni, hogy az állítást igazoló feltételezések halmazát megismerjük.</p><p>Az igazság-karbantartó rendszereket megvalósító algoritmusok egy kicsit komplikáltak, és itt nem tárgyaljuk őket. Az igazság-karbantartási probléma komplexitása legalább olyan nagy, mint az ítéletlogikai következtetésé – azaz NP-teljes. Ezért nem várható el az, hogy az igazság-karbantartás csodaszer legyen. Ugyanakkor, ha körültekintően használják, a TMS-rendszer lényegesen javíthat egy logikai rendszer komplex környezeteket és hipotéziseket kezelő képességén.</p><div class="footnotes"><br/><hr/><div class="footnote"><p><sup>[<a id="ftn.id633840" href="#id633840" class="para">109</a>] </sup> A hiedelemrevíziót sokszor a <span class="strong"><strong>hiedelemfrissítés</strong></span>sel (<span class="strong"><strong>belief update</strong></span>) állítják szembe, amelyről akkor van szó, amikor a tudásbázis inkább a világbeli változások hatására, és nem a rögzített világról befutó új információ hatására kerül felülvizsgálásra. A hiedelemfrissítés összekapcsolja a hiedelemrevíziót az időre és a változásra vonatkozó következtetéssel. Kapcsolatban áll a 15. fejezetben leírt <span class="strong"><strong>szűrés</strong></span> (<span class="strong"><strong>filtering</strong></span>) folyamatával.</p></div></div></div></body></html>
