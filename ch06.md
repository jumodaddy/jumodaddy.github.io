<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="chapter" title="6. fejezet - Keresés ellenséges környezetben"><div class="titlepage"><div><div><h1 class="title"><a id="id568940"/>6. fejezet - Keresés ellenséges környezetben</h1></div></div></div><p>Ebben a fejezetben azokat a problémákat vizsgáljuk meg, amelyek akkor merülnek fel, amikor egy ágens előre tervez ellenséges ágenseket tartalmazó világban.</p><div class="section" title="Kétszemélyes játékok"><div class="titlepage"><div><div><h1 class="title"><a id="id568946"/>Kétszemélyes játékok<sup>[<a id="id568950" href="#ftn.id568950" class="footnote">53</a>]</sup></h1></div></div></div><p>A 2. fejezetben <span class="strong"><strong>többágenses környezet</strong></span>eket (<span class="strong"><strong>multiagent environment</strong></span>s) vezettünk be, ahol minden ágensnek számolnia kell más ágensek cselekvéseivel és azzal is, hogy azok hogyan befolyásolják a jólétét. Más ágensek nem megjósolható viselkedése számos lehetséges <span class="strong"><strong>eshetőség</strong></span>et<span class="strong"><strong> (contingencies</strong></span>) visz be az ágens problémamegoldásába, ahogy ezzel a 3. fejezetben foglalkoztunk. A 2. fejezetben bevezettük a több ágensből álló <span class="strong"><strong>kooperatív</strong></span> (<span class="strong"><strong>cooperative</strong></span>) és <span class="strong"><strong>verseny</strong></span>- (<span class="strong"><strong>competitive</strong></span>) környezeteket is. A versenykörnyezetek, ahol az ágensek céljai konfliktusban vannak, elvezetnek az <span class="strong"><strong>ellenségek melletti keresés</strong></span>hez (<span class="strong"><strong>adversarial search</strong></span>) – amit sokszor <span class="strong"><strong>kétszemélyes játék</strong></span>oknak (<span class="strong"><strong>game</strong></span>s) nevezünk. </p><p>A matematikai <span class="strong"><strong>játékelmélet</strong></span> (<span class="strong"><strong>game theory</strong></span>) a gazdaságtan egyik ága, mely a többágenses környezeteket játéknak tekinti, feltéve, hogy egy-egy ágens hatása másokra „szignifikáns”, függetlenül attól, hogy az ágensek kooperatívak vagy versengők.<sup>[<a id="id569031" href="#ftn.id569031" class="footnote">54</a>]</sup> Az MI-ben a „játékok” általában igen specializáltak – amit a játékelméleti szakemberek determinisztikus, váltott lépésű, kétszemélyes, <span class="strong"><strong>zérusösszegű teljes információjú játék</strong></span>oknak (<span class="strong"><strong>zero-sum game</strong></span>s <span class="strong"><strong>of perfect information</strong></span>) neveznek. A mi nyelvezetünkben ez azt jelenti, hogy két ágens helyezkedik el egy determinisztikus és teljesen megfigyelhető környezetben, a cselekvéseik váltják egymást, és a játék végén a hasznosságértékeik mindig azonosak és ellentétes előjelűek. A sakkban például, ha az egyik játékos győz (+1), akkor a másik szükségszerűen veszít (–1). Éppen a hasznosságértékekben tapasztalt ellentéttől lesz a helyzet ellenséges. Ebben a fejezetben röviden foglalkozunk a többjátékos játékokkal, a nem zérusösszegű játékokkal és a sztochasztikus játékokkal, de a tényleges játékelmélettel csak a 17. fejezetben fogunk foglalkozni. </p><p>A játékok a civilizáció kezdete óta – néha már ijesztő mértékben – foglalkoztatják az emberek intellektuális képességeit. A játékok absztrakt természetük miatt vonzó területet jelentenek az MI-kutatók számára. Egy játék állását könnyű reprezentálni, és az ágensek képességei általában kisszámú, jól definiált eredményre vezető cselekvésre korlátozódnak. Az olyan fizikai játékoknak, mint a krikett vagy a jégkorong, sokkal bonyolultabb a leírása. Sokkal több lehetséges cselekvéssel rendelkeznek, és a cselekvések legális voltát éppenséggel nem túl precíz szabályok határozzák meg. A robotfutballt kivéve e fizikai játékok az MI-közösségben sok érdeklődést nem keltettek.</p><p>A kétszemélyes játékok az egyik legrégebbi, az MI által vizsgált területet jelentik. 1950-ben, alighogy a számítógépek programozhatóvá váltak, Konrad Zuse (az első programozható számítógép és az első programozási nyelv megalkotója), Claude Shannon (az információelmélet atyja), Norbert Wiener (a korszerű szabályozáselmélet megteremtője) és Alan Turing elkezdtek sakkprogramokkal foglalkozni. Azóta a játékok színvonala sokat fejlődött, addig a szintig, hogy a gépek túlszárnyalták az embert dámajátékban és Othellóban, megverték (bár nem minden alkalommal) ostáblában és sakkban az emberi bajnokokat, és versenyképesek más játékokban is. Kivétel a gó, ahol a számítógép csak amatőr szinten játszik.</p><p>A 3. fejezetben tanulmányozott játékproblémákkal ellentétben a kétszemélyes játékok azért érdekesek, <span class="emphasis"><em>mert</em></span> nagyon nehéz őket megoldani. A sakknál például az átlagos elágazási tényező 35, és egy játék során gyakran előfordul, hogy mindkét fél 50–50 lépést is megtesz, vagyis a keresési fának 35<sup>100</sup>, illetve 10<sup>154 </sup>csomópontja van (bár a keresési gráfnak ebből „csak” 10<sup>40</sup> különböző csomópontja lesz). A játékok, éppúgy, mint a valós világ, azt a képességet igénylik, hogy <span class="emphasis"><em>valamilyen</em></span> döntést hozzunk, akkor is, ha az <span class="emphasis"><em>optimális</em></span> döntés kiszámítása kivitelezhetetlen. A játékok nagyon komolyan büntetik a rossz hatékonyságot. Míg az A<sup>*</sup> algoritmus azon implementációja, ami csak fele olyan hatékony, egyszerűen csak kétszer annyi ideig fut, hogy megkapja az eredményt, addig egy olyan sakkprogramot, amely feleolyan hatékonyan gazdálkodik az idejével, feltéve, hogy minden más szempontból egy másik implementációval azonos, valószínűleg a földbe döngölnének. A játékelméleti kutatás ezért számos érdekes ötlethez vezetett, hogy a rendelkezésre álló időt hogyan használjuk a lehető legjobb módon.</p><p>A probléma tárgyalását az elméletileg lehetséges legjobb lépés definíciójával és ennek egy keresőalgoritmusával kezdjük. Ezek után olyan technikákat nézünk meg, amelyek korlátozott idő alatt is alkalmasak egy jó lépés megválasztására. A <span class="strong"><strong>nyesés</strong></span> vagy <span class="strong"><strong>metszés</strong></span> (<span class="strong"><strong>pruning</strong></span>) lehetővé teszi számunkra, hogy figyelmen kívül hagyjuk a keresési fa azon részeit, amelyek nincsenek befolyással a végső választásra. A heurisztikus <span class="strong"><strong>kiértékelő függvény</strong></span>ek (<span class="strong"><strong>evaluation function</strong></span>s) lehetővé teszik, hogy kimerítő keresés nélkül meg tudjuk becsülni egy adott állapot valódi hasznosságát. A 6.5. alfejezet olyan kétszemélyes játékokat tárgyal, amelyekben a véletlen is megjelenik, mint például az ostábla.<sup>[<a id="id569121" href="#ftn.id569121" class="footnote">55</a>]</sup> Foglalkozunk a briddzsel is, amely tartalmazza a <span class="strong"><strong>hiányos információ</strong></span> (<span class="strong"><strong>imperfect information</strong></span>) elemeit, hiszen egy-egy játékos számára az összes kártya nem ismert. Megnézzük végül, hogy a jelenlegi legfejlettebb játékprogramok hogyan győzik le az erős emberi ellenfeleket, és milyenek a jövőbeli trendek.</p></div><div class="footnotes"><br/><hr/><div class="footnote"><p class="footnote text"><sup>[<a id="ftn.id568950" href="#id568950" class="para">53</a>] </sup> Annak ellenére, hogy az angol „game” szó magyar szó szerinti fordítása „játék”, úgy éreztük, hogy az ilyen fordítás magyarul összemossa a „game” és a „toy” közötti különbséget. A „kétszemélyes játékok” szóhasználat alkalmas kompromisszum, annak ellenére, hogy az ebben a fejezetben tárgyalt módszerek olyan „kétszemélyes játékokra” is kiterjeszthetők, ahol több játékos van. (<span class="emphasis"><em>A ford.</em></span>)</p></div><div class="footnote"><p class="footnote text"><sup>[<a id="ftn.id569031" href="#id569031" class="para">54</a>] </sup> A nagyon sok ágensből álló környezeteket jobb <span class="strong"><strong>gazdaság</strong></span>oknak (<span class="strong"><strong>economies</strong></span>) és nem játékoknak nézni.</p></div><div class="footnote"><p class="footnote text"><sup>[<a id="ftn.id569121" href="#id569121" class="para">55</a>] </sup> Az ostábla (backgammon) Magyarországon nem annyira elterjedt, bár számos vidéken ismert. A lényege, hogy egy speciális táblán, felváltva lépve, a bábukat az ellenfél térfelére juttassuk. Fő érdekessége, ami a nehézségek forrása is egyben, hogy a legális lépések mindenkori választéka véletlenszerűen – egy kockadobásnak megfelelően – alakul. (<span class="emphasis"><em>A ford.</em></span>)</p></div></div></div></body></html>
