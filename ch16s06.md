<?xml version="1.0" encoding="UTF-8" standalone="no"?>

<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Az információ értéke"><div class="titlepage"><div><div><h1 class="title"><a id="id707369"/>Az információ értéke</h1></div></div></div><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p class="1">Az előző elemzésben feltételeztük, hogy minden lényeges információ, de legalábbis minden elérhető információ az ágens rendelkezésére áll. Gyakorlatban ez aligha történhet meg. <span class="emphasis"><em>A döntéshozatal egyik legfontosabb része, hogy tudjuk, milyen kérdést kell feltenni. </em></span>Például az orvos nem várhatja el, hogy rendelkezésére álljon minden lehetséges diagnosztikai teszt és kérdés eredménye, amikor a páciens először belép a rendelőbe.<sup>[<a id="id707381" href="#ftn.id707381" class="footnote">169</a>]</sup> A tesztek gyakran költségesek és néha veszélyesek (mind közvetlenül, mind az általuk okozott késedelmek miatt). A fontosságuk két tényezőn múlik: egyrészt azon, hogy jelentősen jobb kezelés válik-e lehetővé a teszteredmények alapján, másrészt a különböző teszteredmények valószínűségén.</p></div><p>Ez az alfejezet az <span class="strong"><strong>információérték-elmélet</strong></span>tel (<span class="strong"><strong>information value theory</strong></span>) foglalkozik, ami lehetővé teszi az ágens számára annak kiválasztását, hogy milyen információt szerezzen meg. Az információ megszerzése <span class="strong"><strong>érzékelési cselekvés</strong></span>ekkel (<span class="strong"><strong>sensing action</strong></span>) történik, ahogy a 12. fejezetben<span class="emphasis"><em> </em></span>leírtuk. Mivel az ágens hasznosságfüggvénye ritkán vonatkozik az ágens belső állapotaira, jóllehet az érzékelési cselekvés célja a belső állapot megváltoztatása, ezért az érzékelési cselekvéseket az ágens ezt követő műveleteire gyakorolt hatása alapján kell kiértékelnünk. Az információérték-elmélet ezért a többlépcsős döntéshozatal egy speciális fajtája.</p><div class="section" title="Egy egyszerű példa"><div class="titlepage"><div><div><h2 class="title"><a id="id707413"/>Egy egyszerű példa</h2></div></div></div><p class="1">Tételezzük fel, hogy egy olajtársaság egy tengeri fúróhely létesítésére szeretne jogokat vásárolni, <span class="emphasis"><em>n</em></span> darab megkülönböztethetetlen terület közül választva. Tételezzük továbbá fel, hogy kizárólag csak az egyik terület tartalmaz olajat <span class="emphasis"><em>C</em></span> dollár értékben, és hogy a területek ára C/<span class="emphasis"><em>n</em></span> dollár. Ha a társaság kockázatsemleges, akkor közömbös lesz számára, hogy vásárol-e területet, vagy sem.</p><p>Most tételezzük fel, hogy a szeizmológusok felkínálják a 3-as számú területre vonatkozó kutatásaik eredményét a társaságnak, ami világosan megmutatja, hogy a terület tartalmaz-e olajat, vagy sem. Mennyit legyen hajlandó fizetni a társaság ezért az információért? E kérdés megválaszolásának az a módja, hogy megvizsgáljuk, hogy mit tenne a társaság, ha meglenne az információja:</p><div class="itemizedlist"><ul class="itemizedlist"><li class="listitem"><p>1/<span class="emphasis"><em>n</em></span> valószínűséggel a 3-as terület felmérése azt fogja mutatni, hogy a terület tartalmaz olajat. Ebben az esetben a társaság megvásárolja a 3-as területet <span class="emphasis"><em>C</em></span>/<span class="emphasis"><em>n</em></span> dollárért, és nyeresége <span class="emphasis"><em>C</em></span> <span class="emphasis"><em>–</em></span> <span class="emphasis"><em>C</em></span>/<span class="emphasis"><em>n </em></span>= (<span class="emphasis"><em>n</em></span> <span class="emphasis"><em>–</em></span> 1)<span class="emphasis"><em>C</em></span>/<span class="emphasis"><em>n</em></span> dollár lesz.</p></li><li class="listitem"><p>(<span class="emphasis"><em>n</em></span> – 1) /<span class="emphasis"><em>n</em></span> valószínűséggel a felmérés azt fogja mutatni, hogy a terület nem tartalmaz olajat, amely esetben a társaság egy másik területet vásárol meg. Ekkor az olajterület eltalálásának a valószínűsége a többi mező között 1/<span class="emphasis"><em>n</em></span>-ről 1/ (<span class="emphasis"><em>n</em></span> – 1)-re változik, így a társaság várható nyeresége <span class="emphasis"><em>C</em></span>/ (<span class="emphasis"><em>n</em></span> – 1) – <span class="emphasis"><em>C</em></span>/<span class="emphasis"><em>n</em></span> = <span class="emphasis"><em>C</em></span>/<span class="emphasis"><em>n</em></span>(<span class="emphasis"><em>n</em></span> – 1) dollár lesz.</p></li></ul></div><p>Most már kiszámíthatjuk a várható nyereséget, ha ismerjük a kutatás eredményét:</p><p><span class="inlinemediaobject"><img src="math/mi-16-0009.gif" alt="Egy egyszerű példa"/></span></p><p>Tehát a társaságnak hajlandónak kell lennie, hogy akár <span class="emphasis"><em>C</em></span>/<span class="emphasis"><em>n</em></span> dollárt fizessen a szeizmológusnak az információért: az információ annyit ér, mint maga a terület.</p><p>Az információ értéke abból a tényből származik, hogy az <span class="emphasis"><em>információval</em></span> valaki az aktuális helyzetben sokkal alkalmasabb cselekedeteket tud megválasztani. Az információval lehetségessé válik a helyzetek megkülönböztetése, ezzel szemben az információ nélkül a lehetséges helyzetek feletti átlagot nézve kell cselekedni. Általánosan fogalmazva, az információ értékét a várható értékek különbsége definiálja az információ megszerzése előtt és után.</p></div><div class="section" title="Egy általános képlet"><div class="titlepage"><div><div><h2 class="title"><a id="id707551"/>Egy általános képlet</h2></div></div></div><p>Az információ értékére egyszerű általános formulát adni. Rendszerint feltesszük, hogy pontos bizonyítékaink vannak egyes <span class="emphasis"><em>E</em></span><sub><span class="emphasis"><em>j</em></span> </sub>valószínűségi változók értékeiről, így a <span class="strong"><strong>teljes információ értéke</strong></span> (<span class="strong"><strong>value of perfect information</strong></span>) (<span class="strong"><strong>TIÉ</strong></span>) elnevezést használjuk.<sup>[<a id="id707581" href="#ftn.id707581" class="footnote">170</a>]</sup> Legyen az ágens jelenlegi tudása <span class="emphasis"><em>E</em></span>. Ekkor az α<span class="emphasis"><em> </em></span>pillanatnyi legjobb cselekvés értékét a következő definiálja:</p><p><span class="inlinemediaobject"><img src="math/mi-16-0010.gif" alt="Egy általános képlet"/></span></p><p>és a legjobb cselekvés értéke (az <span class="emphasis"><em>E<sub>j</sub></em></span> új bizonyíték megszerzése után)</p><p><span class="inlinemediaobject"><img src="math/mi-16-0011.gif" alt="Egy általános képlet"/></span></p><p>De <span class="emphasis"><em>E<sub>j</sub> </em></span>egy valószínűségi változó, aminek az értéke <span class="emphasis"><em>jelenleg </em></span>nem ismert, így átlagolnunk kell az összes lehetséges <span class="emphasis"><em>e<sub>jk</sub> </em></span>értékre, amelyeket <span class="emphasis"><em>E<sub>j</sub> </em></span>értékeként az <span class="emphasis"><em>E<sub>j</sub></em></span>-re vonatkozó <span class="emphasis"><em>jelenlegi</em></span> hiedelmünket felhasználva megkaphatunk. Az <span class="emphasis"><em>E<sub>j</sub> </em></span>megszerzésének értékét a következőképpen definiáljuk:</p><p><span class="inlinemediaobject"><img src="math/mi-16-0012.gif" alt="Egy általános képlet"/></span></p><p>A formula megértése érdekében gondoljuk át azt az egyszerű esetet, mikor csak két cselekvés, <span class="emphasis"><em>A</em></span><sub>1</sub><span class="emphasis"><em> </em></span>és <span class="emphasis"><em>A</em></span><sub>2</sub> közül lehet választani. A cselekvések jelenleg várható hasznosságai <span class="emphasis"><em>U</em></span><sub>1</sub> és<span class="emphasis"><em> U</em></span><sub>2</sub>. Az <span class="emphasis"><em>E<sub>j</sub> </em></span>információ új várható hasznosságokat, <span class="inlinemediaobject"><img src="math/mi-16-0013.gif" alt="Egy általános képlet"/></span> -et és <span class="inlinemediaobject"><img src="math/mi-16-0014.gif" alt="Egy általános képlet"/></span>-t fog eredményezni a cselekvésekre, de <span class="emphasis"><em>E<sub>j </sub></em></span>megszerzése előtt már ismerjük a függetlennek feltételezett <span class="inlinemediaobject"><img src="math/mi-16-0015.gif" alt="Egy általános képlet"/></span> <span class="emphasis"><em> </em></span>és <span class="inlinemediaobject"><img src="math/mi-16-0016.gif" alt="Egy általános képlet"/></span><span class="emphasis"><em> </em></span>lehetséges értékeinek valószínűség-eloszlásait.</p><p>Tegyük fel, hogy <span class="emphasis"><em>A</em></span><sub>1</sub><span class="emphasis"><em> </em></span>és <span class="emphasis"><em>A</em></span><sub>2</sub><span class="emphasis"><em> </em></span>két különböző utat jelent a hegyeken keresztül, téli időben. <span class="emphasis"><em>A</em></span><sub>1</sub> egy kényelmes, egyenes autópálya egy alacsony hágón át, míg <span class="emphasis"><em>A</em></span><sub>2</sub><span class="emphasis"><em> </em></span>egy tekervényes földút a csúcson keresztül. Csak ezt az információt ismerve <span class="emphasis"><em>A</em></span><sub>1</sub><span class="emphasis"><em> </em></span>egyértelműen előnyben részesíthető, mivel elég valószínű, hogy a második utat lavinák zárják le, miközben az első úton valószínűleg nincsenek torlódások. <span class="emphasis"><em>U</em></span><sub>1</sub><span class="emphasis"><em> </em></span>ezért egyértelműen nagyobb, mint <span class="emphasis"><em>U</em></span><sub>2</sub>. Az utak aktuális állapotáról <span class="emphasis"><em>E<sub>j </sub></em></span>műholdjelentéseket kaphatunk, melyek <span class="inlinemediaobject"><img src="math/mi-16-0017.gif" alt="Egy általános képlet"/></span><span class="emphasis"><em> </em></span>és <span class="inlinemediaobject"><img src="math/mi-16-0018.gif" alt="Egy általános képlet"/></span><span class="emphasis"><em> </em></span>új várható értékeket adnak az átkelőkre vonatkozóan. A várható hasznosságértékek eloszlását a 16.7. (a) ábra mutatja. Nyilvánvalóan ebben az esetben a költségek miatt nem éri meg a műholdas jelentéseket kikérni, mivel nagyon valószínűtlen, hogy ezek a jelentések a terv megváltozását eredményeznék. A tervek változatlansága mellett azonban az információnak nincs értéke.</p><p>Most tételezzük fel, hogy két, kissé eltérő hosszúságú kanyargós földút közül választunk, és súlyosan sérült utasokat viszünk. Ekkor bár lehet, hogy <span class="emphasis"><em>U</em></span><sub>1</sub><span class="emphasis"><em> </em></span>és <span class="emphasis"><em>U</em></span><sub>2</sub><span class="emphasis"><em> </em></span>elég közel esnek egymáshoz, az <span class="inlinemediaobject"><img src="math/mi-16-0019.gif" alt="Egy általános képlet"/></span><span class="emphasis"><em> </em></span>és <span class="inlinemediaobject"><img src="math/mi-16-0020.gif" alt="Egy általános képlet"/></span><span class="emphasis"><em> </em></span> széles tartományon belül vehetnek fel értékeket. Jelentős esélye van annak, hogy a második út tiszta lesz, míg az első le lesz zárva, és ebben az esetben a hasznosságok különbsége nagyon nagy lesz. A <span class="emphasis"><em>TIÉ </em></span>formula azt jelzi, hogy a műholdjelentéseket megéri kikérni. Ezt a helyzetet a 16.7. (b) ábra mutatja.</p><div class="figure"><a id="id709815"/><p class="title"><strong>16.7. ábra - Három általános eset az információ értékére. Az (a) esetben <span class="emphasis"><em>A</em></span><sub>1</sub> majdnem teljes bizonyossággal jobb marad <span class="emphasis"><em>A</em></span><sub>2</sub>-höz képest, így az információ nem szükséges. A (b) esetben a választás nem egyértelmű, és az információ döntő fontosságú. A (c) esetben a választás bizonytalan, de igazából nem számít, így az információ is kevésbé értékes.</strong></p><div class="figure-contents"><div class="mediaobject"><img src="kepek/16-07.png" alt="Három általános eset az információ értékére. Az (a) esetben A1 majdnem teljes bizonyossággal jobb marad A2-höz képest, így az információ nem szükséges. A (b) esetben a választás nem egyértelmű, és az információ döntő fontosságú. A (c) esetben a választás bizonytalan, de igazából nem számít, így az információ is kevésbé értékes."/></div></div></div><p class="1">Tételezzük most azt fel, hogy nyári időben választunk a két földút közül, amikor
a lavinák igen valószínűtlenek. Ebben az esetben a műholdjelentések azt mutathatják, hogy az egyik útvonal látványosabb, mint a másik, a virágzó hegyi rétek miatt, vagy talán csak nedvesebb az arra kanyargó patakok miatt. Ekkor igen valószínű, hogy ha megkapjuk ezt az információt, megváltoztatjuk a tervünket. Azonban ebben az esetben, a különbség a két út között még mindig igen kicsi, így nem foglalkozunk a jelentések megszerzésével. Ezt a helyzetet a 16.7. (c) ábra mutatja.</p><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p class="1">Összegzésül azt mondhatjuk, hogy <span class="emphasis"><em>az információnak annyiban van értéke, amennyire valószínű, hogy a terv megváltozását okozza, és amennyire az új terv jelentősen jobb lesz, mint a régi.</em></span></p></div></div><div class="section" title="Az információ értékének tulajdonságai"><div class="titlepage"><div><div><h2 class="title"><a id="id709847"/>Az információ értékének tulajdonságai</h2></div></div></div><p class="1">Érdekes kérdés, hogy lehetséges-e az, hogy az információ káros – lehet-e az információnak negatív várható értéke? Az a megérzésünk, hogy ez lehetetlen. Végül is legrosszabb esetben az információ egyszerűen figyelmen kívül hagyható, és úgy tehetünk, mintha soha nem kaptuk volna meg. Ezt igazolja a következő tétel, ami bármely döntéselméleti ágensre alkalmazható. <span class="emphasis"><em>Az információ értéke nem negatív:</em></span></p><p><code class="code">∀<em><span class="remark">j</span></em>, <em><span class="remark">E </span></em> <em><span class="remark">TIÉ<sub>E</sub></span></em>(<em><span class="remark">E<sub>j</sub></span></em>) ≥ 0</code></p><p>A tétel közvetlenül következik a <span class="emphasis"><em>TIÉ</em></span> definíciójából, a bizonyítást gyakorló feladatként az olvasóra bízzuk (16.12. feladat). Fontos emlékezni arra, hogy a <span class="emphasis"><em>TIÉ</em></span> a jelenlegi információs állapottól függ, ezért szerepel ez az alsó indexben. Ez megváltozhat, amint több információt szerzünk. Szélsőséges esetben nulla is lehet, ha a kérdéses változó értéke már ismert. Így a <span class="emphasis"><em>TIÉ</em></span> nem additív. Azaz</p><p><code class="code"><em><span class="remark">TIÉ<sub>E</sub></span></em>(<em><span class="remark">E<sub>j</sub></span></em>, <em><span class="remark">E<sub>k</sub></span></em>) ≠ <em><span class="remark">TIÉ<sub>E</sub></span></em>(<em><span class="remark">E<sub>j</sub></span></em>) + <em><span class="remark">TIÉ<sub>E</sub></span></em>(<em><span class="remark">E<sub>k</sub></span></em>)		(általánosságban)</code></p><p>Azonban a <span class="emphasis"><em>TIÉ</em></span> sorrendfüggetlen, aminek intuitíve nyilvánvalónak kell lennie. Azaz,</p><p><span class="inlinemediaobject"><img src="math/mi-16-0021.gif" alt="Az információ értékének tulajdonságai"/></span></p><p class="1">A sorrendfüggetlenség megkülönbözteti az érzékelési és a hagyományos cselekvéseket, és egyszerűsíti egy érzékelési cselekvéssorozat értékének a kiszámítását.</p></div><div class="section" title="Egy információgyűjtő ágens megvalósítása"><div class="titlepage"><div><div><h2 class="title"><a id="id709955"/>Egy információgyűjtő ágens megvalósítása</h2></div></div></div><p class="1">Egy értelmes ágensnek a felhasználóhoz ésszerű sorrendben kell kérdéseket intéznie, nem szabad lényegtelen kérdéseket feltennie, az információ fontosságát a költségéhez kell viszonyítania, és a megfelelő ponton abba kell hagynia a kérdezősködést. Mindezen képességek elérhetők az információérték használatának a segítségével.</p><p class="1">A 16.8. ábra egy olyan ágens teljes vázát mutatja, ami mielőtt cselekedne, képes intelligensen információkat gyűjteni. Időlegesen tételezzük fel, hogy minden megfigyelhető <span class="emphasis"><em>E<sub>j</sub> </em></span>tényváltozóhoz létezik egy hozzárendelt költség, <span class="emphasis"><em>Költség</em></span>(<span class="emphasis"><em>E<sub>j</sub></em></span>), ami a bizonyíték tesztek, tanácsadók, kérdések és bármi egyéb módszer segítségével történő megszerzésének a költsége. Az ágens a legértékesebb információt kéri el, a költségeket is figyelembe véve. Feltételezzük, hogy a <span class="emphasis"><em>Kérés</em></span>(<span class="emphasis"><em>E<sub>j</sub></em></span>) cselekvés eredménye az, hogy a következő érzékelés az <span class="emphasis"><em>E<sub>j</sub> </em></span>értéket szolgáltatja. Ha nincs olyan megfigyelés, ami megérné a költségét, az ágens egy nem információgyűjtő cselekvést választ ki.</p><div class="figure"><a id="id710000"/><p class="title"><strong>16.8. ábra - Egy egyszerű információgyűjtő ágens váza. Az ágens folyamatosan a legnagyobb információértékű megfigyelést választja, mindaddig, amíg a következő megfigyelés költsége kisebb, mint a várható haszna.</strong></p><div class="figure-contents"><div class="mediaobject"><img src="kepek/16-08.png" alt="Egy egyszerű információgyűjtő ágens váza. Az ágens folyamatosan a legnagyobb információértékű megfigyelést választja, mindaddig, amíg a következő megfigyelés költsége kisebb, mint a várható haszna."/></div></div></div><p>Az itt megadott ágens az információgyűjtés úgynevezett <span class="strong"><strong>rövidlátó</strong></span> (<span class="strong"><strong>myopic</strong></span>) formáját valósítja meg. Ez azért van, mert az ágens a <span class="emphasis"><em>TIÉ</em></span> formulát rövidlátó módon használja, azaz úgy számítja ki az információ értékét, mintha csak egyetlen tényváltozót szerezne meg. Ha nincsen olyan tényváltozó, ami sokat segítene, lehet, hogy a rövidlátó ágens kapkodó módon belekezd egy cselekvésbe, pedig jobb lett volna előbb lekérdezni két vagy három változót, és csak aztán cselekedni. A rövidlátó szabályozás ugyanazon a heurisztikán alapul, mint a mohó keresés, és a gyakorlatban gyakran jól működik. (Például kimutatták, hogy diagnosztikai tesztek kiválasztásában jobb a teljesítménye, mint az orvosszakértőknek.) Azonban egy teljesen racionális információgyűjtő ágensnek végig kell gondolnia az összes lehetséges információkérés-szekvenciát, ami egy külső akcióban végződik, és ezeknek a kéréseknek az összes lehetséges kimenetelét. Mivel a második kérés értéke függ az első kérés kimenetelétől, az ágensnek fel kell derítenie a feltételes tervek terét, amint azt a 12. fejezetben leírtuk.</p></div><div class="footnotes"><br/><hr/><div class="footnote"><p class="footnote text"><sup>[<a id="ftn.id707381" href="#id707381" class="para">169</a>] </sup> Az Egyesült Államokban az egyetlen kérdés, amit ez előtt mindig megkérdeznek, hogy a páciensnek van-e biztosítása.</p></div><div class="footnote"><p class="footnote text"><sup>[<a id="ftn.id707581" href="#id707581" class="para">170</a>] </sup> Egy <span class="emphasis"><em>X</em></span> változóra vonatkozó nem teljes információt modellezhetünk egy <span class="emphasis"><em>Y</em></span> változóról szóló teljes információval, ahol az <span class="emphasis"><em>Y</em></span> változó valószínűségi kapcsolatban van <span class="emphasis"><em>X</em></span>-szel. Erre ad példát a 16.11. feladat.</p></div></div></div></body></html>
