<?xml version="1.0" encoding="UTF-8" standalone="no"?>

<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Információkinyerés"><div class="titlepage"><div><div><h1 class="title"><a id="id775371"/>Információkinyerés</h1></div></div></div><p>Az <span class="strong"><strong>információkinyerés</strong></span> (<span class="strong"><strong>information extraction</strong></span>) adatbázis-bejegyzések előállításának a folyamata, amely során egy szöveget egy adott osztályba tartozó objektum vagy esemény előfordulásait, valamint az objektumok és események közti relációkat keresve átfutunk. Megpróbálhatjuk konkrét címek kinyerését weboldalakról, adatbázismezőkkel az utca, az állam és az irányítószám számára, vagy konkrét viharok adatainak a kinyerését időjárás-jelentésekből, mezőkkel a hőmérséklet, a szélsebesség és a csapadék számára. Az információkinyerő rendszerek félúton állnak az információkereső rendszerek és a teljes nyelvi elemzők között, hiszen többet kell tenniük, mint egyszerűen szózsáknak tekinteni a dokumentumot, de kevesebbet, mint minden egyes mondat teljes nyelvtani elemzését.</p><p>Az információkinyerő rendszerek legegyszerűbb típusát <span class="strong"><strong>attribútumalapú</strong></span> (<span class="strong"><strong>attribute-based</strong></span>) rendszernek nevezzük, mert feltételezi, hogy a teljes szöveg egy objektumról szól, és a feladat ezen objektum attribútumainak kinyerése. Például a 10.5. alfejezetben megemlítettük a „17 hüvelykes SXGA Monitor mindössze 249,99 $-ért” szövegből az alábbi adatbázis-reláció kinyerésének problémáját:</p><p><code class="code">∃ <em><span class="remark">m m </span></em>∈<em><span class="remark"> SzámítógépMonitorok</span></em> ∧ <em><span class="remark">Méret</span></em>(<em><span class="remark">m</span></em>, <em><span class="remark">Hüvelyk</span></em>(17)) ∧ <em><span class="remark">Ár</span></em>(<em><span class="remark">m</span></em>, $(249,99))</code></p><p><code class="code">      ∧ <em><span class="remark">Felbontás</span></em>(<em><span class="remark">m</span></em>, 1280 × 1024)</code></p><p>Ennek az információnak egy része <span class="strong"><strong>reguláris kifejezés</strong></span>ekkel (<span class="strong"><strong>regular expression</strong></span>) kezelhető, amelyek reguláris nyelvtant definiálnak egy karakterfüzérben. Reguláris kifejezéseket használnak olyan Unix-parancsokban, mint a grep, olyan programozási nyelvekben, mint a Perl, valamint olyan szövegszerkesztőkben, mint a Microsoft Word. A részletek eltérők az egyes eszközökben, és legjobban a megfelelő útmutatóból tanulhatók meg, azonban itt bemutatjuk, hogyan lehet reguláris kifejezéseket építeni dollárban megadott árakra, bemutatva a közös részkifejezéseket:</p><p><code class="code">[0-9]	megfelel bármely 0 és 9 közti számjegynek</code></p><p><code class="code">[0-9] +	megfelel egy vagy több számjegynek</code></p><p><code class="code">.[0-9] [0-9]	megfelel számjegyek által követett pontnak</code></p><p><code class="code">(.[0-9] [0-9]) ?	megfelel számjegyek által követett pontnak vagy </code></p><p><code class="code">	üres füzérnek</code></p><p><code class="code">$[0-9] + (.[0-9][0-9])?	megfelel 249,99 $-nak, vagy 1,23 $-nak, vagy</code></p><p><code class="code">	1 000 000 $-nak, vagy…</code></p><p>Az attribútumalapú információkinyerő rendszerek reguláris kifejezések sorozatából építhetők fel, ahol minden egyes attribútumhoz egy reguláris kifejezés tartozik. Ha a reguláris kifejezés pontosan egyszer illeszkedik a szövegre, akkor kivehetjük a szöveg illeszkedő részét, amely az attribútum értéke lesz. Ha nincs illeszkedés, akkor nem tudunk mit tenni, azonban ha több illeszkedés is van, akkor szükségünk van egy eljárásra, hogy hogyan válasszunk közülük. Az egyik megoldás szerint minden egyes attribútumhoz több reguláris kifejezést rendelünk, prioritás szerint sorba rendezve. Például a legnagyobb prioritású árra vonatkozó reguláris kifejezés a dollárjel előtti „ár:” karakterfüzérre kereshet, ha ezt nem találja meg, akkor átlépünk egy kevésbé megbízható reguláris kifejezésre. Egy másik stratégia az összes találat kinyerése, majd valamilyen módon választani közülük. Például vehetjük azt a legalacsonyabb árat, amely a legnagyobbnak legalább fele. Ez a megoldás kezelni tudja az olyan szövegeket, mint a „Listaár 99,00 $, akciós ár 78,00 $, szállítás 3,00 $”.</p><p>Az attribútumalapú rendszereknél eggyel összetettebbek a relációs alapú információkinyerő rendszerek, amelyeknek több mint egy objektummal kell foglalkozniuk, ráadásul a köztük levő relációkat is figyelembe kell venniük. Azaz, amikor egy ilyen rendszer a „249,99 $” szöveget látja, akkor nem csak azt kell megállapítania, hogy ez egy ár, hanem azt is, hogy mely objektumnak az ára. A FASTUS egy tipikus relációs alapú információkinyerő rendszer, amely cégegyesülésekről és felvásárlásokról szóló híreket képes kezelni. El tudja olvasni a következő hírt:</p><p>„Bridgestone Sports Co. said Friday it has set up a joint venture in Taiwan with a local concern and a Japanese trading house to produce golf clubs to be shipped to Japan.”<sup>[<a id="id775482" href="#ftn.id775482" class="footnote">249</a>]</sup></p><p>és egy a következőhöz hasonló adatbázisrekordot tud létrehozni:</p><p><code class="code"><em><span class="remark">e </span></em>∈ <em><span class="remark">VegyesVállalat </span></em>∧ <em><span class="remark">Termék</span></em>(<em><span class="remark">e</span></em>, „<em><span class="remark">Golfütők</span></em>”) ∧ <em><span class="remark">Dátum</span></em>(<em><span class="remark">e</span></em>, „<em><span class="remark">Péntek</span></em>”)</code></p><p><code class="code">   ∧ <em><span class="remark">Entitás</span></em>(<em><span class="remark">e</span></em>, „<em><span class="remark">Bridgestone Sports Co.</span></em>”) ∧ <em><span class="remark">Entitás</span></em>(<em><span class="remark">e</span></em>, „<em><span class="remark">egy</span></em> <em><span class="remark">helyi konszern</span></em>”)</code></p><p><code class="code">   ∧ <em><span class="remark">Entitás</span></em>(<em><span class="remark">e</span></em>, „<em><span class="remark">egy</span></em> <em><span class="remark">japán kereskedőház</span></em>”)</code></p><p>Relációs információkinyerő rendszereket gyakran építenek <span class="strong"><strong>kaszkádosított véges állapotú átalakító</strong></span>k (<span class="strong"><strong>cascaded finite-state transducer</strong></span>) segítségével. Ez azt jelenti, hogy egy sor <span class="strong"><strong>véges állapotú automatá</strong></span>ból (<span class="strong"><strong>finite-state automaton</strong></span>, <span class="strong"><strong>FSA</strong></span>) áll, ahol minden egyes automata egy szöveget kap bemenetként, amelyet átalakít egy más formába, majd továbbadja a következő automatának. Ez azért megfelelő, mert az egyes véges automaták hatékonyak lehetnek, és együtt képesek lehetnek a szükséges információ kinyerésére. A FASTUS egy tipikus rendszer, amely a következő öt fokozatból áll:</p><div class="orderedlist"><ol class="orderedlist"><li class="listitem"><p>Tokenizálás</p></li><li class="listitem"><p>Komplex szavak kezelése</p></li><li class="listitem"><p>Alapcsoport-kezelés</p></li><li class="listitem"><p>Komplex kifejezések kezelése</p></li><li class="listitem"><p>Struktúra-összevonás</p></li></ol></div><p>A FASTUS első lépése a <span class="strong"><strong>tokenizálás</strong></span> (<span class="strong"><strong>tokenization)</strong></span>, amely a karakterfüzéreket tokenekbe (szavak, számok és írásjelek) szegmentálja. Az angol nyelv esetén a tokenizálás elég egyszerű lehet, pusztán a szóközök (white space) vagy írásjelek mentén történő szegmentálás viszonylag jó hatékonyságú. A japán nyelv esetén a tokenizálásnak szegmentálást kell végeznie, valami olyasmit használva, mint a Viterbi algoritmus (lásd 23.1. ábra). Egyes tokenizálók az olyan jelölőnyelveket is kezelik, mint a HTML, az SGML és az XML.</p><p>A második lépés <span class="strong"><strong>komplex szavak</strong></span> (<span class="strong"><strong>complex word</strong></span>s) kezelése, ideértve az olyan szókapcsolatokat, mint a „set up” és a „joint venture”, valamint olyan tulajdonneveket, mint a „Prime Minister Tony Blair ” és a „Bridgestone Sports Co.”.<sup>[<a id="id775649" href="#ftn.id775649" class="footnote">250</a>]</sup> Ezeket szótárbejegyzések és véges állapotú nyelvtani szabályok kombinációjaként ismeri fel. Például egy cégnevet a közvetkező szabállyal lehet felismerni:</p><p><code class="code">NagybetűvelKezdődőSzó + („Company” | „Co” | „Inc” | „Ltd”)</code></p><p>A szabályokat gondosan kell megalkotni, majd ellenőrizni kell a felidézést és a pontosságot. Az egyik kereskedelmi rendszer az „Intel Chairman Andy Grove”<sup>[<a id="id775665" href="#ftn.id775665" class="footnote">251</a>]</sup> szöveget személy helyett helyként ismerte fel, az egyik szabály miatt:</p><p><code class="code">NagybetűvelKezdődőSzó + („Grove” | „Forest” | „Village” | …)</code></p><p>A harmadik lépés az <span class="strong"><strong>alapcsoport</strong></span>ok (<span class="strong"><strong>basic group</strong></span>s) kezelése, amelyek főnévi és igei csoportokat jelentenek. A lépés lényege, hogy ezeket darabokra kell vágni, hogy a későbbi lépések kezelhessék őket. A főnévi csoport a fejszerepet betöltő főnévből áll, amelyet opcionálisan megelőzhetnek névelők és egyéb módosítók. Mivel a főnévi csoport nem tartalmazza az <span class="emphasis"><em>NP</em></span> ℰ<sub>1</sub>-beli teljes komplexitását, ezért nincs szükség rekurzív környezetfüggetlen nyelvtani szabályokra, a véges automaták által megengedett reguláris nyelvtanok is elégségesek. Az igei csoport az igéből és a hozzá kapcsolódó segédigékből, valamint határozókból áll, azonban nem tartalmazza a közvetlen és közvetett tárgyakat és az elöljárói kifejezéseket. Az előbbi példamondat a következő módon kerülne ki ebből a lépésből:</p><div class="informaltable"><table border="0"><colgroup><col width="182.6pt" class="col1"/><col width="198.5pt" class="col2"/></colgroup><tbody><tr><td style="text-align: justify" valign="top"><p><code class="code">1 NG:	Bridgestone Sports Co.</code></p></td><td style="text-align: justify" valign="top"><p><code class="code">10 NG: a local concern</code></p></td></tr><tr><td style="text-align: justify" valign="top"><p><code class="code">2 VG:	said</code></p></td><td style="text-align: justify" valign="top"><p><code class="code">11 CJ:	and</code></p></td></tr><tr><td style="text-align: justify" valign="top"><p><code class="code">3 NG:	Friday</code></p></td><td style="text-align: justify" valign="top"><p><code class="code">12 NG:	a Japanese trading house</code></p></td></tr><tr><td style="text-align: justify" valign="top"><p><code class="code">4 NG:	it</code></p></td><td style="text-align: justify" valign="top"><p><code class="code">13 VG:	to produce</code></p></td></tr><tr><td style="text-align: justify" valign="top"><p><code class="code">5 VG:	has set up</code></p></td><td style="text-align: justify" valign="top"><p><code class="code">14 NG:	golf clubs</code></p></td></tr><tr><td style="text-align: justify" valign="top"><p><code class="code">6 NG:	a joint venture</code></p></td><td style="text-align: justify" valign="top"><p><code class="code">15 VG:	to be shipped</code></p></td></tr><tr><td style="text-align: justify" valign="top"><p><code class="code">7 PR:	in</code></p></td><td style="text-align: justify" valign="top"><p><code class="code">16 PR:	to</code></p></td></tr><tr><td style="text-align: justify" valign="top"><p><code class="code">8 NG:	Taiwan</code></p></td><td style="text-align: justify" valign="top"><p><code class="code">17 NG:	Japan</code></p></td></tr><tr><td style="text-align: justify" valign="top"><p><code class="code">9 PR:	with</code></p></td><td style="text-align: justify" valign="top"> </td></tr></tbody></table></div><p>Az NG főnévi csoportot, a VG igei csoportot, a PR elöljárószót, a CJ pedig kötőszót jelent.</p><p>A negyedik lépés az alapcsoportokat <span class="strong"><strong>komplex kifejezés</strong></span>ekké (<span class="strong"><strong>complex phrase</strong></span>s) kombinálja. Ismét az a cél, hogy véges állapotú szabályokat használjunk a gyors feldolgozás érdekében, és a szabályok olyanok legyenek, hogy (közel) egyértelmű kimeneti kifejezéseket kapjunk. A kombinációs szabályok egyik típusa tárgyterületfüggő eseményekkel foglalkozik. Például a</p><p><code class="code">Cég + VegyesVállalatLétrehozása („with” Vállalat+)?</code></p><p>szabály a vegyes vállalat létrehozásának egyik lehetséges leírása. A kaszkádban ez az első lépés, amely eredményét nemcsak a kimenetre, hanem adatbázissémákba is elhelyezi.</p><p>Az utolsó lépés az előző lépés által felépített <span class="strong"><strong>struktúrákat vonja össze</strong></span> (<span class="strong"><strong>merges structures</strong></span>). Amennyiben a következő mondat azt állítja, hogy „A vegyes vállalat januárban kezdi meg a termelést”, akkor ez a lépés felismeri, hogy két hivatkozás történt a vegyes vállalatra, amelyeket össze kellene vonni.</p><p>Általánosságban az információkinyerés jól működik egy olyan korlátozott tárgyterület esetén, amelyben a tárgyalt témákat előre meg lehet állapítani, továbbá azt is lehet tudni, hogy hogyan írnak róluk. Számos tárgyterületen használhatónak bizonyult ez a technika, azonban nem lehet a teljes természetes nyelvi elemzés helyettesítője.</p><div class="footnotes"><br/><hr/><div class="footnote"><p class="footnote text"><sup>[<a id="ftn.id775482" href="#id775482" class="para">249</a>] </sup> „A Bridgestone Sports Vállalat pénteken azt nyilatkozta, hogy vegyes vállalatot hozott létre egy helyi konszernnel és egy japán kereskedőházzal Tajvanon, hogy Japánba szánt golfütőket gyártsanak.” A <span class="emphasis"><em>golf club </em></span>kétértelmű, itt golfütő. (<span class="emphasis"><em>A ford.</em></span>)</p></div><div class="footnote"><p class="footnote text"><sup>[<a id="ftn.id775649" href="#id775649" class="para">250</a>] </sup> „vegyes vállalat”, „Tony Blair Miniszterelnök”, „Bridgestone Sports Vállalat” (<span class="emphasis"><em>A ford.</em></span>)</p></div><div class="footnote"><p class="footnote text"><sup>[<a id="ftn.id775665" href="#id775665" class="para">251</a>] </sup> Az Intel elnöke, Andy Grove – a <span class="emphasis"><em>grove </em></span>magyarul ligetet jelent. (<span class="emphasis"><em>A ford.</em></span>)</p></div></div></div></body></html>
