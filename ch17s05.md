<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Döntéselméleti ágensek"><div class="titlepage"><div><div><h1 class="title"><a id="id716685"/>Döntéselméleti ágensek</h1></div></div></div><p>Ebben a fejezetben egy átfogó szemléletmódot vázolunk fel az ágensek megtervezésére részlegesen megfigyelhető, sztochasztikus környezetek esetén. A tervezés alapelemei már ismertek:</p><div class="itemizedlist"><ul class="itemizedlist"><li class="listitem"><p>Az állapotátmenet- és megfigyelési modelleket egy <span class="strong"><strong>dinamikus Bayes-háló</strong></span>val (<span class="strong"><strong>dynamic Bayesian network</strong></span>) ábrázoljuk (a 15. fejezetben leírtak szerint).</p></li><li class="listitem"><p>A dinamikus Bayes-háló kiegészült döntési és hasznossági csomópontokkal, amelyek megegyeznek a 16. fejezetben szereplő döntési hálókban használatosakkal. A kirajzolódó modellt <span class="strong"><strong>dinamikus döntési háló</strong></span>nak vagy <span class="strong"><strong>DDH</strong></span>-nak (<span class="strong"><strong>dynamic decision network</strong></span>, <span class="strong"><strong>DDN</strong></span>) nevezzük.</p></li><li class="listitem"><p>Egy szűrési algoritmust használunk az új érzékelések és cselekvések befogadására és a hiedelmi állapot reprezentációjának a frissítésére.</p></li><li class="listitem"><p>Döntéseket hozunk lehetséges cselekvéssorozatok elgondolásával és a legjobb kiválasztásával.</p></li></ul></div><p>Egy dinamikus Bayes-háló felhasználásának elsődleges haszna az állapotátmenet- és érzékelő modellek ábrázolásánál az, hogy felbontja az állapotleírást valószínűségi változók egy halmazára, hasonlóan ahhoz, ahogy a tervkészítési algoritmusok logikai ábrázolást vesznek igénybe az állapottér felbontására, amit a keresési algoritmusok használnak. Az ágensterv ezért a 2. fejezetben vázolt hasznosságalapú ágens egy gyakorlati megvalósítása.</p><p>Mivel dinamikus Bayes-hálókat használunk, visszatérünk a 15. fejezetbeli jelöléshez, ahol <span class="strong"><strong>X</strong></span><sub>t</sub> az állapotváltozók egy halmazát jelölte egy <span class="emphasis"><em>t</em></span> időpillanatban, <span class="strong"><strong>E</strong></span><sub>t</sub> pedig a bizonyítékváltozókat. Így ahol ebben a fejezetben eddig <span class="emphasis"><em>s<sub>t</sub></em></span>-t használtunk (a <span class="emphasis"><em>t</em></span>-beli állapotra), mostantól <span class="strong"><strong>X</strong></span><sub>t</sub>-t fogunk használni. A <span class="emphasis"><em>t</em></span>-beli cselekvést <span class="emphasis"><em>A<sub>t</sub></em></span>-vel fogjuk jelölni, így a <span class="emphasis"><em>T</em></span>(<span class="emphasis"><em>s</em></span>,<span class="emphasis"><em> a</em></span>,<span class="emphasis"><em> s</em></span>′) állapotátmenet-modell ugyanaz, mint a <span class="strong"><strong>P</strong></span>(<span class="strong"><strong>X</strong></span><sub><span class="emphasis"><em>t+</em></span>1</sub>|<span class="strong"><strong>X</strong></span><sub>t</sub>, <span class="emphasis"><em>A<sub>t</sub></em></span>), és az <span class="emphasis"><em>O</em></span>(<span class="emphasis"><em>s</em></span>,<span class="emphasis"><em> o</em></span>) megfigyelési modell ugyanaz, mint a <span class="strong"><strong>P</strong></span>(<span class="strong"><strong>E</strong></span><sub>t</sub>|<span class="strong"><strong>X</strong></span><sub>t</sub>). A <span class="emphasis"><em>t</em></span> időpontban kapott jutalmat jelöljük <span class="emphasis"><em>R<sub>t</sub></em></span>-vel, és <span class="emphasis"><em>U<sub>t</sub></em></span>-vel az állapot hasznosságát a <span class="emphasis"><em>t</em></span> időpontban. E szerint a jelölés szerint egy dinamikus döntési háló a 17.9. ábrán látható módon néz ki.</p><div class="figure"><a id="id716881"/><p class="title"><strong>17.9. ábra - Egy dinamikus döntési háló általános struktúrája. Az ismert értékű változók árnyékoltak. A jelenlegi időpont <span class="emphasis"><em>t</em></span>, és az ágensnek el kell döntenie, hogy mit tegyen – azaz választania kell egy értéket <span class="emphasis"><em>A</em></span><sub><span class="emphasis"><em>t</em></span> </sub>számára. A háló három jövőbeli lépésre van kibontva, és a jövőbeli jutalmakat, valamint az előrelátó horizonton lévő állapot hasznosságát ábrázolja.</strong></p><div class="figure-contents"><div class="mediaobject"><img src="kepek/17-09.png" alt="Egy dinamikus döntési háló általános struktúrája. Az ismert értékű változók árnyékoltak. A jelenlegi időpont t, és az ágensnek el kell döntenie, hogy mit tegyen – azaz választania kell egy értéket At számára. A háló három jövőbeli lépésre van kibontva, és a jövőbeli jutalmakat, valamint az előrelátó horizonton lévő állapot hasznosságát ábrázolja."/></div></div></div><p>A dinamikus döntési hálók tömör leírást biztosítanak nagy RMMDF-ekre, így bármely RMMDF algoritmus bemenetéül szolgálhatnak, ideértve az érték- és eljárásmód-iterációra való módszereket is. Ebben az alfejezetben az előrenéző módszerekre összpontosítunk, amelyek cselekvéssorozatokat képzelnek el a jelenlegi hiedelmi állapottól kiindulva, nagyon hasonlóan a 6. fejezetbeli játékok algoritmusaihoz. A 17.9. ábrán a háló három jövőbeli lépésig elképzelve szerepel; a jelenlegi és a jövőbeli döntések és a jövőbeli megfigyelések és jutalmak mind ismeretlenek. Figyeljük meg, hogy a háló csomópontokat tartalmaz az <span class="strong"><strong>X</strong></span><sub><span class="emphasis"><em>t</em></span>+1</sub> és<span class="strong"><strong> X</strong></span><sub><span class="emphasis"><em>t</em></span>+2</sub>-beli <span class="emphasis"><em>jutalmakra</em></span>, de <span class="emphasis"><em>hasznosságot</em></span> az <span class="strong"><strong>X</strong></span><sub><span class="emphasis"><em>t</em></span>+3</sub> esetében. Ez azért van így, mert az ágensnek maximalizálnia kell az összes jövőbeli jutalom (leszámítolt) összegét, és <span class="emphasis"><em>U</em></span>(<span class="strong"><strong>X</strong></span><sub><span class="emphasis"><em>t</em></span>+3</sub>) reprezentálja az <span class="strong"><strong>X</strong></span><sub><span class="emphasis"><em>t</em></span>+3</sub>-hoz tartozó és az összes ezt követő jutalmat. Ahogyan a 6. fejezetben, most is feltesszük, hogy <span class="emphasis"><em>U</em></span>-nak csak egy közelítő alakja érhető el: ha elérhetők lennének pontos hasznosságértékek, akkor nem lenne szükség 1 lépésnél hosszabb előretekintésre.</p><p>A 17.9. ábrán látható DDH-hoz tartozó háromlépéses előrenéző keresési fa egy részét a 17.10. ábra mutatja. Mindegyik háromszög alakú csomópont egy olyan hiedelmi állapot, amiben az ágens egy <span class="emphasis"><em>A</em></span><sub><span class="emphasis"><em>t</em></span>+<span class="emphasis"><em>i</em></span></sub> döntést hoz <span class="emphasis"><em>i</em></span> = 0, 1, 2, ... esetén. A kerek csomópontok a környezet válaszaihoz tartoznak, nevezetesen hogy milyen <span class="strong"><strong>E</strong></span><sub><span class="emphasis"><em>t</em></span>+<span class="emphasis"><em>i</em></span></sub> megfigyelés fog felbukkanni. Látható, hogy nincsen véletlen csomópont, ami a cselekvések kimeneteléhez tartozna. Ez azért van így, mert egy cselekvésnél a hiedelmi állapot frissítése a konkrét kimeneteltől függetlenül determinisztikus.</p><p>A hiedelmi állapot az egyes háromszög csomópontoknál kiszámítható egy szűrési algoritmusnak a hozzávezető megfigyelések és cselekvések sorozatán való alkalmazásával. Ezzel a módszerrel, az algoritmus figyelembe veszi azt a tényt, hogy egy <span class="emphasis"><em>A</em></span><sub><span class="emphasis"><em>t</em></span>+<span class="emphasis"><em>i</em></span></sub> döntésnél az ágens számára elérhetők lesznek az <span class="strong"><strong>E</strong></span><sub><span class="emphasis"><em>t</em></span>+1</sub>, ...,<span class="strong"><strong> E</strong></span><sub><span class="emphasis"><em>t</em></span>+<span class="emphasis"><em>i</em></span></sub> érzékelések, még ha a <span class="emphasis"><em>t</em></span> időpontban nem is tudja, hogy ezek az érzékelések mi is lesznek. Ezen a módon a döntéselméleti ágens automatikusan figyelembe veszi az információ értékét és információgyűjtő cselekvéseket hajt végre, ha szükséges.</p><p>Egy döntés a keresési fából a levelek hasznosságértékének hátrafelé terjesztésével nyerhető ki, a véletlen csomópontoknál átlagot, a döntési csomópontokban pedig maximumot számítva. Ez hasonló a véletlen csomópontokkal rendelkező játékfákra vonatkozó <code class="code">VÁRHATÓMINIMAX</code> algoritmushoz, kivéve, hogy (1) nem csak levélállapotokban lehet jutalom, és (2) a döntési csomópontok hiedelmi állapotokhoz, és nem aktuális állapotokhoz tartoznak. A <span class="emphasis"><em>d</em></span> mélységű kimerítő keresés időkomplexitása <span class="emphasis"><em>O</em></span>(|<span class="emphasis"><em>D</em></span>|<span class="emphasis"><em><sup>d</sup> </em></span>· |<span class="strong"><strong>E</strong></span>|<sup>d</sup>), ahol |<span class="emphasis"><em>D</em></span>| az elérhető cselekvések száma, |<span class="strong"><strong>E</strong></span>| pedig a lehetséges megfigyelések száma. Olyan problémáknál, ahol a <span class="emphasis"><em>γ</em></span> leszámítolási tényező nincs közel 1-hez, gyakran elegendő sekély keresés az optimálishoz közeli döntés megtalálásához. Az is lehetséges, hogy az átlagszámítás lépését a lehetséges megfigyelések mintavételezésével közelítjük, az összes lehetséges megfigyelés feletti összegzés helyett. Számos más módja van jó közelítő megoldások gyors megtalálásának, de ezeket a 21. fejezetre hagyjuk.</p><p>A dinamikus döntési háló alapú döntéselméleti ágenseknek számos előnye van más, egyszerűbb, a korábbi fejezetekben bemutatott ágensfelépítésekhez képest. Nevezetesen, részlegesen megfigyelhető és sztochasztikus környezeteket kezelnek, és könnyen felülbírálják a „terveiket” a váratlan események kezeléséhez. Megfelelő érzékelő modellekkel képesek kezelni az érzékelőmeghibásodást, és képesek megtervezni az információ begyűjtését. Az idő szorításában és komplex környezetekben „teljesítményromlásuk fokozatos”, különböző közelítő technikák kihasználásával. Így jogos a kérdés, hogy mi is hiányzik még? A DDH-alapú algoritmusunknak a legkomolyabb hiányossága az előrefelé kereséstől való függés, ahogyan a II. részbeli állapottér-keresési algoritmusoknak is. A IV. részben elmagyaráztuk, hogy részlegesen rendezett, absztrakt tervek mérlegelésének képessége célirányos kereséssel hogyan biztosította a problémamegoldó képesség lényegi növekedését, különösen a tervkönyvtárakkal összeillesztve. Ezeket a módszereket megkísérelték a valószínűségi területre is kiterjeszteni, de ez eddig nem bizonyult hatékonynak. Egy második, kapcsolódó probléma a DDH nyelv alapvető kijelentéslogikai természete. Szeretnénk, ha az elsőrendű valószínűségi nyelvek elképzeléseit (lásd 14.6. alfejezet) ki tudnánk terjeszteni a döntéshozatal problémájára. A jelenlegi kutatások azt mutatják, hogy ez a kiterjesztés lehetséges, és jelentős előnyöket rejt magában, ahogy ezt a fejezet végi megjegyzéseknél megtárgyaljuk.</p><div class="figure"><a id="id717080"/><p class="title"><strong>17.10. ábra - A 17.9. ábrán látható DDH előrenéző megoldásának egy része</strong></p><div class="figure-contents"><div class="mediaobject"><img src="kepek/17-10.png" alt="A 17.9. ábrán látható DDH előrenéző megoldásának egy része"/></div></div></div></div></body></html>
