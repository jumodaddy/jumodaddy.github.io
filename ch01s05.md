<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Összefoglalás"><div class="titlepage"><div><div><h1 class="title"><a id="id520494"/>Összefoglalás</h1></div></div></div><p>Ebben a fejezetben definiáltuk az MI-t és áttekintettük az MI fejlődésének kulturális hátterét. A legfontosabb gondolatok közül néhány:</p><div class="itemizedlist"><ul class="itemizedlist"><li class="listitem"><p>Az egyes emberek különböző módon vélekednek az MI-ről. A két fontos felteendő kérdés az, hogy: a gondolkodás vagy a viselkedés az, ami Önt érdekli? Embereket akar modellezni, vagy egy idealizált megközelítést választ?</p></li></ul></div><div class="itemizedlist"><ul class="itemizedlist"><li class="listitem"><p>Ebben a könyvben azt a nézetet fogadjuk el, hogy az intelligencia lényegében a <span class="strong"><strong>racio</strong></span><span class="strong"><strong>nális cselekvés</strong></span>sel kapcsolatos. Egy <span class="strong"><strong>intelligens ágens</strong></span>, ideális esetben, az adott szituációban a legjobb cselekvéshez folyamodik. Az ilyen értelemben vett intelligens ágensek építési problémáit fogjuk tanulmányozni.</p></li><li class="listitem"><p>A filozófusok (i. e. 400-ig visszamenőleg) tették lehetővé az MI kialakulását azáltal, hogy felvetették: az elme bizonyos értelemben gépszerű, hogy valamilyen belső nyelvezetben kódolt tudásanyagon operál, és hogy a gondolat a helyes cselekvés megválasztásának eszköze.</p></li><li class="listitem"><p>A matematikusok megadták a logikailag biztos, valamint a bizonytalan valószínűségi állítások manipulálásának eszközét. Megadták annak az alapjait is, hogy megértsük a számításokat és az algoritmusokról következtethessünk.</p></li><li class="listitem"><p>A közgazdászok formalizálták a döntéshozatal folyamatát, hogy a döntéshozónak maximális várható hasznot biztosítson.</p></li><li class="listitem"><p>A pszichológusok megerősítették azt a gondolatot, hogy az ember és az állatok információprocesszáló gépezetnek tekinthetők. A nyelvészek azt mutatták ki, hogy a nyelvhasználat ezzel a modellel összhangban van.</p></li><li class="listitem"><p>A számítógép-technika biztosította az MI alkalmazását lehetővé tevő „műterméket”. Az MI-programok nagyok, a működésük lehetetlen lenne a memóriának és a sebességnek a számítógépes ipar biztosította nagyfokú fejlődése nélkül.</p></li><li class="listitem"><p>Az MI történetében voltak sikeres időszakok, de megtalálhatók a téves optimizmus és a lelkesedés, valamint a finanszírozás elapadása következtében beálló hanyatlás ciklusai is. Voltak időszakok, amelyek során új kreatív megközelítések bevezetése és a legjobb ötletek szisztematikus finomítása történt meg.</p></li><li class="listitem"><p>Az MI fejlődése az utolsó évtizedben a tudományos módszereknek a kísérletezésben és a megközelítések összehasonlításában való szélesebb körű alkalmazása következtében felgyorsult.</p></li><li class="listitem"><p>Az intelligencia elméleti alapjainak megértésében bekövetkezett jelenlegi fejlődés kéz a kézben együtt járt a valós rendszerek képességeinek javulásával. Az MI egyes részterületei jobban integrálódtak, és az MI és más tudományágak megtalálták a közös alapjukat.</p></li></ul></div><div class="section" title="Irodalmi és történeti megjegyzések"><div class="titlepage"><div><div><h2 class="title"><a id="id520322"/>Irodalmi és történeti megjegyzések</h2></div></div></div><p>Herb Simon a <span class="emphasis"><em>The Science of the Artificial</em></span> c. műben tárgyalja az MI módszertani státusát (Simon, 1981). A mű azokat a kutatási területeket tárgyalja, amelyek bonyolult műtermékekkel kapcsolatosak. Azt is bemutatja, hogy hogyan lehet az MI-t mind matematikának, mind tudománynak látni. Cohen (Cohen, 1995) áttekinti az MI kísérleti technológiáját. Ford és Hayes (Ford és Hayes, 1995) pedig a Turing-teszt hasznosságáról fejtik ki a véleményüket.</p><p>Az MI filozófiai és gyakorlati problémáiról olvasmányos áttekintést ad John Haugeland <span class="emphasis"><em>Artificial Intelligence: The Very Idea</em></span> c. műve (Haugeland, 1985). A kognitív tudományról néhány újkeletű forrás (Johnson-Laird, 1988; Stillings és társai, 1995; Thagard, 1996) és az <span class="emphasis"><em>Encyclopedia of the Cognitive Sciences</em></span> (Wilson és Keil, 1999) adnak jó leírást. A modern nyelvészet szintaktikai aspektusát (Baker, 1989), szemantikai aspektusát pedig (Chierchia és McConnell-Ginet, 1990) mutatja be jól. A számítógépes nyelvészettel Jurafsky és Martin (Jurafsky és Martin, 2000) foglalkoznak.</p><p>Az MI-kutatások kezdetétől a Feigenbaum és Feldman <span class="emphasis"><em>Computers and Thought</em></span> (Feigenbaum és Feldman, 1963) és a Minsky <span class="emphasis"><em>Semantic Information Processing</em></span> (Minsky, 1968) című művekben, továbbá a Donald Michie által szerkesztett <span class="emphasis"><em>Machine Intelligence</em></span> sorozatban lehet olvasni. Webber és Nilsson (Webber és Nilsson, 1981) és Luger (Luger, 1995) nagy hatású cikkekből állítottak össze antológiákat. A <span class="emphasis"><em>Neurocomputing</em></span> (Anderson és Rosenfeld, 1988) a neurális hálókkal foglalkozó korai cikkek gyűjteménye. Az <span class="emphasis"><em>Encyclopedia of AI</em></span> (Shapiro, 1992) majdnem minden MI-témáról tartalmaz egy áttekintő cikket. Ezek a cikkek általában jó kiindulópontok az egyes témakörök kutatásával foglalkozó irodalomhoz. </p><p>A legfrissebb munkák a nagyobb MI-konferenciák – a kétévente megrendezett International Joint Conference on AI (IJCAI), az évenkénti European Conference on AI (ECAI) és a támogató szervezetről AAAI-ként ismert évenkénti National Conference on AI – kiadványaiban találhatók meg. Az MI általános kérdéseivel foglalkozó fő folyóiratok az <span class="emphasis"><em>Artificial Intelligence, </em></span>a<span class="emphasis"><em> Computational Intelligence, </em></span>az <span class="emphasis"><em>IEEE Transactions on Pattern Analysis and Machine Intelligence,</em></span> az <span class="emphasis"><em>IEEE Intelligent Systems</em></span> és az elektronikus formában megjelenő  <span class="emphasis"><em>Journal of Artificial Intelligence Research</em></span>. Sok, speciális területekkel foglalkozó folyóirat és konferencia is létezik, ezekről azonban a megfelelő fejezetekben lesz szó. Az MI fő szakmai szervezetei az American Association for Artificial Intelligence (AAAI), az ACM Special Interest Group in Artificial Intelligence (SIGART) és a Society for Artificial Intelligence and Simulation of Behaviour (AISB). Az AAAI <span class="emphasis"><em>AI Magazine</em></span>-ja sok áttekintő és tematikus cikket publikál, az aaai.org weboldala pedig híreket és háttérinformációkat tartalmaz.</p></div><div class="section" title="Feladatok"><div class="titlepage"><div><div><h2 class="title"><a id="id520154"/>Feladatok</h2></div></div></div><p>Az alábbi gyakorlópéldáknak az a rendeltetése, hogy vitát stimuláljanak. Néhány közülük féléves házi feladatnak is alkalmas. E feladatokat már most megkísérelhetik megoldani és később, a könyv olvasását befejezve, e próbálkozásokat megismételhetik.</p><p><span class="strong"><strong>1.1.</strong></span></p><p>Saját szavaival definiálja: (a) az intelligencia, (b) a mesterséges intelligencia, (c) az ágens fogalmakat.</p><p><span class="strong"><strong>1.2.</strong></span></p><p class="irodalom" title="Olvasnivaló"><strong>Olvasnivaló. </strong>Olvassa el Turing eredeti cikkét az MI-ről (Turing, 1950). A cikkben Turing a célkitűzésével és az intelligenciatesztjével kapcsolatos potenciális kifogásokat tárgyalja. Melyik kifogásnak van még ma is súlya? Érvényesek-e a cáfolatai? El tud képzelni más kifogásokat is, amelyek a cikk megírását követő fejlődésből adódnak? Turing a cikkében azt jósolja, hogy 2000-ben egy számítógépnek 30%-os esélye lesz, hogy teljesítsen egy 5 perces Turing-tesztet egy nem képzett kérdezővel szemben. Ésszerűnek gondolja ezt? És mondjuk 50 év múlva?</p><p><span class="strong"><strong>1.3.</strong></span></p><p class="irodalom" title="Olvasnivaló"><strong>Olvasnivaló. </strong>Minden évben Loebner-díjjal jutalmazzák azt a programot, amely a Turing-teszt egy bizonyos verzióját legjobban képes teljesíteni. Kutassa fel a Loebner-díj legújabb győztesét és számoljon be róla. Milyen technikákra támaszkodik ez a megoldás? Milyen hatással lehet ez az MI jelenlegi helyzetére?</p><p><span class="strong"><strong>1.4.</strong></span></p><p>A problémáknak vannak olyan jól ismert osztályai, amelyek egy számítógép számára kezelhetetlenül nehezek, más osztályok viszont számítógépen bizonyíthatóan nem dönthetők el. Azt jelenti-e ez, hogy az MI lehetetlen?</p><p><span class="strong"><strong>1.5.</strong></span></p><p>Tegyük fel, hogy Evans <code class="code">ANALOGY</code> programját úgy fejlesztjük tovább, hogy a standard IQ-tesztnél 200 pontot érjen el. Lesz-e akkor egy olyan programunk, ami intelligensebb az embernél? Magyarázza meg a válaszát!</p><p><span class="strong"><strong>1.6.</strong></span></p><p>Hogyan lehetséges, hogy az önelemzés – valakinek a saját gondolatairól szóló beszámolója – pontatlan? Tévedhetek arról, amit gondolok? Vitassa meg!</p><p><span class="strong"><strong>1.7.</strong></span></p><p class="irodalom" title="Olvasnivaló"><strong>Olvasnivaló. </strong></p><div class="literallayout"><p>Tanulmányozza az MI-irodalmat, hogy eldönthesse, az alábbi feladatokat jelenleg meg lehet-e oldani számítógépen:<br/>
<br/>
a) Egy színvonalas tenisz- (pingpong-) játszma.<br/>
b) Autóvezetés Kairó központjában.<br/>
c) Heti élelmiszer-vásárlás a piacon.<br/>
d) Heti élelmiszer-vásárlás a világhálón. <br/>
e) Elfogadható bridzsparti versenyszinten.<br/>
f) Új matematikai tételek felfedezése és bizonyítása.<br/>
g) Szándékosan humoros történet írása.<br/>
h) Kompetens jogi tanácsadás egy specializált jogi területen.<br/>
i) Beszélt angol nyelv valós időben történő fordítása beszélt svéd nyelvre.<br/>
j) Egy bonyolult sebészeti beavatkozás levezetése.<br/>
<br/>
A ma még nem megvalósítható feladatok esetén próbálja azonosítani a nehézségeket, és megbecsülni, hogy mikorra tervezhető azok megoldása. <br/>
</p></div><p><span class="strong"><strong>1.8.</strong></span></p><p>Néhány szerző azt állította, hogy az érzékelés és a motorikus képességek az intelligencia legfontosabb komponensei, és hogy a „magasabb szintű” képességek szükségszerűen parazita jellegűek – adalékok az alattuk levő képességekhez. Nyilvánvaló, hogy az evolúció zöme és az agy nagy része az érzékeléssel és a motorikus képességekkel foglalkozik. Az MI pedig a játék vagy logikai következtetés jellegű feladatokat a valós világban való érzékelésnél és cselekvésnél sok szempontból könnyebbnek találta. Nem gondolja-e, hogy az MI-nek a magasabb szintű kognitív képességekre irányuló hagyományos összpontosítása téves célkitűzés?</p><p><span class="strong"><strong>1.9.</strong></span></p><p>Az evolúció miért eredményezett racionálisan cselekvő rendszereket? Milyen célokat hivatottak az ilyen rendszerek teljesíteni?</p><p><span class="strong"><strong>1.10.</strong></span></p><p>Racionálisak-e a reflexszerű cselekvések (mint például a forró tűzhelytől elrántani a kezet)? Intelligensek-e?</p><p><span class="strong"><strong>1.11.</strong></span></p><p>„Egy számítógép nem lehet intelligens – csak azt teszi, amit a programozó mond neki.” Igaz-e az állítás második része, és vajon implikálja-e az elsőt?</p><p><span class="strong"><strong>1.12.</strong></span></p><p>„Az állatok nem lehetnek intelligensek – csak azt teszik, amit a génjeik mondanak nekik.” Igaz-e az állítás második része, és vajon implikálja-e az elsőt?</p><p><span class="strong"><strong>1.13.</strong></span></p><p>„Az állatok, az emberek és a számítógépek nem lehetnek intelligensek – csak azt teszik, amit a részüket alkotó atomoknak a fizika törvényei parancsolnak.” Igaz-e az állítás második része, és vajon implikálja-e az elsőt?</p></div></div></body></html>
