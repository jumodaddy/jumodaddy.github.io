<?xml version="1.0" encoding="UTF-8" standalone="no"?>

<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Függetlenség"><div class="titlepage"><div><div><h1 class="title"><a id="id669003"/>Függetlenség</h1></div></div></div><p>Bővítsük ki a 13.3. ábrán látható teljes együttes valószínűségi eloszlást egy negyedik, <span class="emphasis"><em>Időjárás</em></span> változóval. Ezzel a teljes együttes valószínűségi eloszlás <span class="strong"><strong>P</strong></span>(<span class="emphasis"><em>Fogfájás</em></span>, <span class="emphasis"><em>Beakadás</em></span>, <span class="emphasis"><em>Lyuk</em></span>, <span class="emphasis"><em>Időjárás</em></span>)<span class="emphasis"><em> </em></span>lesz 32 bejegyzéssel (mivel az <span class="emphasis"><em>Időjárás</em></span> változónak négy értéke lehet). A teljes eloszlás a 13.3. ábrán mutatott táblázat négy „példányát” – minden egyes időjárástípusra egyet – fogja magában foglalni. Természetes kérdésnek tűnik, hogy vajon ezeknek a táblázatpéldányoknak mi az egymáshoz és az eredeti háromváltozós táblához való viszonyuk? Hogyan függ össze például a <span class="emphasis"><em>P</em></span>(<span class="emphasis"><em>fogfájás</em></span>, <span class="emphasis"><em>beakadás</em></span>, <span class="emphasis"><em>lyuk</em></span>, <span class="emphasis"><em>Időjárás</em></span> = <span class="emphasis"><em>felhős</em></span>) a <span class="emphasis"><em>P</em></span>(<span class="emphasis"><em>fogfájás</em></span>, <span class="emphasis"><em>beakadás</em></span>,<span class="emphasis"><em> lyuk</em></span>)-kal?</p><p>A megválaszolás egyik lehetséges módja a szorzatszabály alkalmazása:</p><p><code class="code"><em><span class="remark">P</span></em>(<em><span class="remark">fogfájás</span></em>, <em><span class="remark">beakadás</span></em>,<em><span class="remark"> lyuk</span></em>, <em><span class="remark">Időjárás</span></em> = <em><span class="remark">felhős</span></em>) = <em><span class="remark">P</span></em>(<em><span class="remark">Időjárás</span></em> = <em><span class="remark">felhős</span></em>|<em><span class="remark">fogfájás</span></em>, <em><span class="remark">beakadás</span></em>,<em><span class="remark"> lyuk</span></em>)<em><span class="remark">P</span></em>(<em><span class="remark">fogfájás</span></em>, <em><span class="remark">beakadás</span></em>,<em><span class="remark"> lyuk</span></em>)</code></p><p>Amennyiben eltekintünk az isteni hatalommal bíró páciensektől, nem gondolhatjuk komolyan, hogy valakinek a fogászati problémái befolyásolják az időjárást. Ezért ésszerűnek tűnik a következő kijelentés:</p><p><code class="code"><em><span class="remark">P</span></em>(<em><span class="remark">Időjárás</span></em> = <em><span class="remark">felhős</span></em>∣<em><span class="remark">fogfájás</span></em>, <em><span class="remark">beakadás</span></em>,<em><span class="remark"> lyuk</span></em>) = <em><span class="remark">P</span></em>(<em><span class="remark">Időjárás</span></em> = <em><span class="remark">felhős</span></em>)	(13.7)</code></p><p>Ebből a következőre következtethetünk:</p><p><code class="code"><em><span class="remark">P</span></em>(<em><span class="remark">fogfájás</span></em>, <em><span class="remark">beakadás</span></em>,<em><span class="remark"> lyuk</span></em>, <em><span class="remark">Időjárás</span></em> = <em><span class="remark">felhős</span></em>) = <em><span class="remark">P</span></em>(<em><span class="remark">Időjárás</span></em> = <em><span class="remark">felhős</span></em>)<em><span class="remark">P</span></em>(<em><span class="remark">fogfájás</span></em>, <em><span class="remark">beakadás</span></em>,<em><span class="remark"> lyuk</span></em>)</code></p><p>Hasonló egyenlet írható fel a <span class="strong"><strong>P</strong></span>(<span class="emphasis"><em>Fogfájás</em></span>, <span class="emphasis"><em>Beakadás</em></span>,<span class="emphasis"><em> Lyuk</em></span>, <span class="emphasis"><em>Időjárás</em></span>)<span class="emphasis"><em> </em></span>eloszlás minden egyes bejegyzéséhez. Az általános egyenletet pedig a következőképpen írhatjuk fel:</p><p><code class="code"><em><span class="remark">P</span></em>(<em><span class="remark">Fogfájás</span></em>, <em><span class="remark">Beakadás</span></em>,<em><span class="remark"> Lyuk</span></em>, <em><span class="remark">Időjárás</span></em>) = <em><span class="remark">P</span></em>(<em><span class="remark">Fogfájás</span></em>, <em><span class="remark">Beakadás</span></em>,<em><span class="remark"> Lyuk</span></em>)<em><span class="remark">P</span></em>(<em><span class="remark">Időjárás</span></em>)</code></p><p>Ebből következően a négyváltozós, 32 elemes táblázat létrehozható egy 8 és egy 4 elemes táblázatból. A dekompozíció sematikus vázlatát a 13.5. (a) ábra mutatja.</p><p>Azt a tulajdonságot, ami alapján a (13.7) egyenletet felírtuk <span class="strong"><strong>függetlenség</strong></span>nek (más szóval <span class="strong"><strong>marginális függetlenség</strong></span>nek vagy <span class="strong"><strong>abszolút függetlenség</strong></span>nek) (<span class="strong"><strong>independenc</strong></span><span class="strong"><strong>e</strong></span>, <span class="strong"><strong>marginal independence</strong></span>,<span class="strong"><strong> absolute independence</strong></span>) nevezzük. Esetünkben az időjárás független bárkinek a fogászati problémáitól. Az <span class="emphasis"><em>a</em></span> és <span class="emphasis"><em>b</em></span> állítások függetlensége felírható:</p><p><code class="code"><em><span class="remark">P</span></em>(<em><span class="remark">a</span></em>∣<em><span class="remark">b</span></em>) = <em><span class="remark">P</span></em>(<em><span class="remark">a</span></em>) vagy <em><span class="remark">P</span></em>(<em><span class="remark">b</span></em>∣<em><span class="remark">a</span></em>) = <em><span class="remark">P</span></em>(<em><span class="remark">b</span></em>) vagy <em><span class="remark">P</span></em>(<em><span class="remark">a</span></em> ∧ <em><span class="remark">b</span></em>) = <em><span class="remark">P</span></em>(<em><span class="remark">a</span></em>)<em><span class="remark">P</span></em>(<em><span class="remark">b</span></em>)		  (13.8)</code></p><p>A fenti képletek egymással ekvivalensek (13.7. feladat). Az <span class="emphasis"><em>X</em></span> és <span class="emphasis"><em>Y </em></span>változók közötti függetlenség a következőképpen fejezhető ki (még egyszer felhívjuk a figyelmet, hogy ezek ekvivalensek):</p><p><code class="code"><em><span class="remark">P</span></em>(<em><span class="remark">X</span></em>∣<em><span class="remark">Y</span></em>) = <em><span class="remark">P</span></em>(<em><span class="remark">X</span></em>) vagy <em><span class="remark">P</span></em>(<em><span class="remark">Y</span></em>∣<em><span class="remark">X</span></em>) = <em><span class="remark">P</span></em>(<em><span class="remark">Y</span></em>) vagy <em><span class="remark">P</span></em>(<em><span class="remark">X</span></em>, <em><span class="remark">Y</span></em>) = <em><span class="remark">P</span></em>(<em><span class="remark">X</span></em>)<em><span class="remark">P</span></em>(<em><span class="remark">Y</span></em>)</code></p><p>A függetlenségi állítások általában a tartománnyal kapcsolatos ismereteken alapulnak. Mint korábban láthattuk, ezek jelentősen lecsökkenthetik a teljes együttes eloszlás meghatározásához szükséges információ mennyiségét. Ha a változók teljes halmaza szétbontható független részhalmazokra, akkor a teljes együttes eloszlás felbontható ezen részhalmazok felett értelmezett, egymástól független együttes eloszlásokra. Például <span class="emphasis"><em>n</em></span> független pénzfeldobás eredményének együttes eloszlása <span class="strong"><strong>P</strong></span>(<span class="emphasis"><em>C</em></span><sub>1</sub>, …, <span class="emphasis"><em>C<sub>n</sub></em></span>) felírható <span class="emphasis"><em>n</em></span> egyváltozós <span class="strong"><strong>P</strong></span>(<span class="emphasis"><em>C<sub>i</sub></em></span>) eloszlás szorzataként. Még kézzelfoghatóbban: a fogászat és a meteorológia függetlensége jó dolog, különben a fogászati gyakorlat mély meteorológiai ismereteket igényelne, és fordítva.</p><div class="figure"><a id="id669512"/><p class="title"><strong>13.5. ábra - Két példa nagyméretű együttes eloszlások kisebb eloszlásokra való felbontására az abszolút függetlenség alapján. (a) Az időjárás és a fogászati problémák függetlenek. (b) A pénzfeldobások függetlenek.</strong></p><div class="figure-contents"><div class="mediaobject"><img src="kepek/13-05.png" alt="Két példa nagyméretű együttes eloszlások kisebb eloszlásokra való felbontására az abszolút függetlenség alapján. (a) Az időjárás és a fogászati problémák függetlenek. (b) A pénzfeldobások függetlenek."/></div></div></div><p>Amennyiben rendelkezésre állnak, akkor a függetlenségi állítások segíthetnek lecsökkenteni a tartományleírások méretét, valamint a következtetési feladat bonyolultságát. Sajnos azonban a változók teljes halmazait csak nagyon ritkán lehet függetlenség alapján egyértelműen szétválasztani. A függetlenség nem lesz igaz az olyan esetekben, amikor bármilyen, akár indirekt kapcsolat is, de fennáll két változó között. Ezen kívül, a független részhalmazok mérete is lehet egészen nagy – például a fogászat problémaköre egymással összefüggő betegségek tucatjait és tünetek százait takarhatja. Az ilyen típusú problémák kezelésére a függetlenség közvetlen kimondásánál kifinomultabb módszerekre lesz szükségünk.</p></div></body></html>
