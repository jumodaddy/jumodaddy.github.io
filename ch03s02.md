<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Példaproblémák"><div class="titlepage"><div><div><h1 class="title"><a id="id544675"/>Példaproblémák</h1></div></div></div><a id="ID_103_oldal"/><p>A problémamegoldó megközelítést rengeteg feladatkörben alkalmazták. Néhányat az alábbiakban sorolunk fel, megkülönböztetve az úgynevezett játék- és a valósvilág-beli problémákat. A <span class="strong"><strong>játékproblémá</strong></span>k (<span class="strong"><strong>toy problem</strong></span>s) rendeltetése, hogy segítségükkel a különféle problémamegoldó módszereket illusztrálni tudjuk vagy ki tudjuk próbálni. Az ilyen problémák egzakt tömör leírása megadható. Ez azt jelenti, hogy különböző kutatók így könnyűszerrel használhatják az algoritmusok hatékonysági összehasonlításához A <span class="strong"><strong>valósvilág-beli problémá</strong></span>k (<span class="strong"><strong>real-world problem</strong></span>s) azok, amelyek megoldása tényleg érdekes az emberek számára. Ezeknek nincs egyetlen általánosan elfogadott megfogalmazásuk, mi azonban megpróbáltuk érzékeltetni az általános megfogalmazásuk jellegét. </p><div class="figure"><a id="id544704"/><p class="title"><strong>3.3. ábra - A porszívóvilág állapottere. Az élek cselekvéseket jelentenek: B = <span class="emphasis"><em>Balra</em></span>, J = <span class="emphasis"><em>Jobbra</em></span>, S = <span class="emphasis"><em>Szív</em></span>.</strong></p><div class="figure-contents"><div class="mediaobject"><img src="kepek/03-03.png" alt="A porszívóvilág állapottere. Az élek cselekvéseket jelentenek: B = Balra, J = Jobbra, S = Szív."/></div></div></div><div class="section" title="Játékproblémák"><div class="titlepage"><div><div><h2 class="title"><a id="id544725"/>Játékproblémák</h2></div></div></div><a id="ID_104_oldal"/><a id="ID_104_105_oldal"/><p>Az első vizsgált példa a 2. fejezetben bevezetett <span class="strong"><strong>porszívóvilág</strong></span> (<span class="strong"><strong>vacuum world</strong></span>) (lásd 2.2. ábra). Ezt problémaként az alábbi módon definiálhatjuk:</p><div class="itemizedlist"><ul class="itemizedlist"><li class="listitem"><p class="List Paragraph"><span class="strong"><strong>Állapot</strong></span>ok: az ágens két hely egyikében lehet. Mindegyik lehet piszkos, de lehet tiszta is. Így 2 × 2<sup>2</sup> = 8 lehetséges állapotról beszélhetünk.</p></li><li class="listitem"><p class="List Paragraph"><span class="strong"><strong>Kezdeti állapot</strong></span>: akármelyik állapot lehet kezdeti állapot.</p></li><li class="listitem"><p class="List Paragraph"><span class="strong"><strong>Állapotátmenet-függvény</strong></span>: a három (<span class="emphasis"><em>Balra</em></span>, <span class="emphasis"><em>Jobbra</em></span>, <span class="emphasis"><em>Szív</em></span>) cselekvés alkalmazásából adódó legális állapotokat generálja. A teljes állapottér a 3.3. ábrán látható.</p></li><li class="listitem"><p class="List Paragraph"><span class="strong"><strong>Célteszt</strong></span>: ellenőrzi, hogy minden négyzet tiszta-e.</p></li><li class="listitem"><p class="List Paragraph"><span class="strong"><strong>Útköltség</strong></span>: minden lépés költsége 1, így az út költsége megegyezik az út lépéseinek a számával.</p></li></ul></div><p>A valós világgal összevetve e probléma jellemzői a diszkrét lokációk, a diszkrét kosz, a megbízható takarítás, valamint az, hogy takarítás után piszok soha nem keletkezik újra (a 3.6. alfejezetben ezeket a feltételezéseket feladjuk). Fontos megjegyezni, hogy az állapotot az ágens és a kosz helyzete együttesen határozza meg. Egy nagyobb, <span class="emphasis"><em>n</em></span> helyű környezetben <span class="emphasis"><em>n</em></span> 2<sup>n</sup> állapot van.</p><p>A 3.4. ábrán bemutatott <span class="strong"><strong>8-as kirakójáték</strong></span> (<span class="strong"><strong>8-puzzle</strong></span>) egy 3 × 3-as táblából, 8 számozott kockából és egy üres helyből áll. Az üres hely melletti kockát be lehet csúsztatni az üres helyre. A cél egy meghatározott állás, mint például az ábra jobb oldalán látható állás elérése. A probléma szokásos megfogalmazása a következő:</p><div class="itemizedlist"><ul class="itemizedlist"><li class="listitem"><p class="List Paragraph"><span class="strong"><strong>Állapot</strong></span>ok: az állapotleírás meghatározza mind a nyolc kocka és az üres hely pozícióját a kilenc lehetséges pozíció egyikében. </p></li><li class="listitem"><p class="List Paragraph"><span class="strong"><strong>Kezdeti állapot</strong></span>: akármelyik állás lehet kezdeti állapot. Figyeljük meg, hogy minden egyes célt pontosan az állapotok feléből lehet elérni (3.4. feladat).</p></li><li class="listitem"><p class="List Paragraph"><span class="strong"><strong>Állapotátmenet-függvény</strong></span>: a négy  cselekvés (üres hely megy <span class="emphasis"><em>Balra</em></span>, <span class="emphasis"><em>Jobbra</em></span>, <span class="emphasis"><em>Fel</em></span>,<span class="emphasis"><em> Le</em></span>) alkalmazásából adódó legális állapotokat generálja.</p></li><li class="listitem"><p class="List Paragraph"><span class="strong"><strong>Célteszt</strong></span>: ellenőrzi, hogy az állapot megegyezik-e a 3.4. ábrán mutatott célállapottal (más célkonfiguráció is lehetséges).</p></li><li class="listitem"><p class="List Paragraph"><span class="strong"><strong>Útköltség</strong></span>: minden lépés költsége 1, így az út költsége megegyezik az út lépéseinek a számával.</p></li></ul></div><div class="figure"><a id="id544890"/><p class="title"><strong>3.4. ábra - A 8-as kirakójáték egy tipikus feladványa</strong></p><div class="figure-contents"><div class="mediaobject"><img src="kepek/03-04.png" alt="A 8-as kirakójáték egy tipikus feladványa"/></div></div></div><p>Milyen absztrakciókhoz folyamodtunk itt? A cselekvéseket a kezdeti és végállapotuk erejéig absztraháltuk, elmozdítás közben egy kocka közbülső helyzeteit figyelmen kívül hagytuk. Az olyan cselekvésektől is elvonatkoztattunk, mint a tábla megrázása, ha a kockák megakadtak, vagy a kockák késsel való kiszedése és visszahelyezése. Amit kaptunk, az a játék szabálykészlete, a manipulációk fizikai részleteitől eltekintve.</p><p>A kirakójáték a <span class="strong"><strong>csúsztatós kirakójáték</strong></span>ok (<span class="strong"><strong>sliding-block puzzle</strong></span>s) családjába tartozik, amelyeket gyakran új kereső algoritmusok tesztelésére alkalmaznak az MI-ben. Ez az általános osztály NP-teljes, így nem várható, hogy lényegesen jobb módszert lehet találni az itt és a következő bekezdésben leírt keresési algoritmusoknál. A 8-as kirakójátéknak 9!/2 = 181 440 elérhető állapota van, és így e játék könnyen megoldható. A 15-ös kirakójátéknak (a 4 × 4-es táblán) kb. 10 billió állapota van, és a legjobb algoritmusok a véletlenül generált eseteket optimálisan néhány milliszekundum alatt oldják meg. A 24-es játéknak (az 5 × 5-ös táblán) kb. 10<sup>25</sup> állapota van, és a véletlenszerűen kiválasztott esetek optimális megoldása még mindig kemény dió a jelenlegi gépek és algoritmusok számára.</p><p>A <span class="strong"><strong>8-királynő probléma</strong></span> (<span class="strong"><strong>8-queens problem</strong></span>) célja, hogy 8 királynőt úgy helyezzünk el egy sakktáblán, hogy egyáltalán ne támadják egymást. (Egy királynő egy vele azonos sorban, oszlopban vagy átlóban lévő bábut támad.) A 3.5. ábra egy sikertelen megoldási kísérletet mutat: a jobb szélső oszlopban lévő királynőt támadja a bal felső sarokban lévő királynő.</p><div class="figure"><a id="id544930"/><p class="title"><strong>3.5. ábra - Egy majdnem jó megoldás a 8-királynő problémára. (A megoldás megkeresését az olvasóra bízzuk.)</strong></p><div class="figure-contents"><div class="mediaobject"><img src="kepek/03-05.png" alt="Egy majdnem jó megoldás a 8-királynő problémára. (A megoldás megkeresését az olvasóra bízzuk.)"/></div></div></div><a id="ID_105_oldal"/><p>Bár hatékony célalgoritmusok léteznek ezen probléma és a teljes <span class="emphasis"><em>n-</em></span>királynő probléma megoldására, a királynőfeladat mindamellett érdekes tesztproblémája marad a keresési algoritmusoknak. Két fő megfogalmazása létezik. Az <span class="strong"><strong>inkrementális megfogalmazá</strong></span><span class="strong"><strong>s</strong></span>ban (<span class="strong"><strong>incremental formulation</strong></span>) az operátorok az állapotleírást <span class="emphasis"><em>bővítik</em></span>, az üres állapottól kezdve. A 8-királynő probléma esetén ez azt jelenti, hogy a királynőket egyenként helyezzük el a sakktáblán. A <span class="strong"><strong>teljes állapot leírás</strong></span>ban (<span class="strong"><strong>complete-state formulation</strong></span>) először felhelyezzük mind a 8 királynőt, majd mozgatjuk őket. Az útköltség mindkét esetben érdektelen számunkra, mert csak a végső állapot számít. A probléma első inkrementális megfogalmazása lehet a következő:</p><div class="itemizedlist"><ul class="itemizedlist"><li class="listitem"><p class="List Paragraph"><span class="strong"><strong>Állapot</strong></span>ok: egy állapot a 0 … 8 királynő, tetszőleges elrendezése a táblán.</p></li><li class="listitem"><p class="List Paragraph"><span class="strong"><strong>Kezdeti állapot</strong></span>: a táblán nincs egy királynő sem.</p></li><li class="listitem"><p class="List Paragraph"><span class="strong"><strong>Állapotátmenet-függvény</strong></span>: helyezz egy új királynőt egy üres mezőre.</p></li><li class="listitem"><p class="List Paragraph"><span class="strong"><strong>Célteszt</strong></span>: 8 királynő a táblán és egyik sincs támadás alatt.</p></li></ul></div><p>Ebben a megfogalmazásban 64 × 63 × … 57 ≈ 1,8 × 10<sup>14</sup> lehetséges vizsgálandó sorozatunk van. Sokkal ésszerűbb választás lenne, ha figyelembe vennénk azt a tényt, hogy egy már eleve támadt mezőre nincs értelme letenni egy királynőt:</p><div class="itemizedlist"><ul class="itemizedlist"><li class="listitem"><p class="List Paragraph"><span class="strong"><strong>Állapot</strong></span>ok: <span class="emphasis"><em>n</em></span> (0 ≤ <span class="emphasis"><em>n</em></span> ≤ 8) királynő olyan elrendezése a táblán, hogy az <span class="emphasis"><em>n</em></span> bal oldali oszlopban oszloponként egy található úgy, hogy nem támadják egymást.</p></li><li class="listitem"><p class="List Paragraph"><span class="strong"><strong>Állapotátmenet-függvény</strong></span>: helyezz egy királynőt a bal szélső, még üres oszlopba úgy, hogy azt ne támadja egyetlen királynő sem.</p></li></ul></div><p>Ez a megfogalmazás a 8-királynő probléma állapotterét 1,8 × 10<sup>14</sup>-ről 2057 méretű térré csökkenti, minekutána megoldást könnyű megtalálni. Másrészt 100 királynő a korábbi megfogalmazás 10<sup>400</sup> állapothoz vezet, míg a javítottnál csak kb. 10<sup>52</sup> állapotunk lesz (3.5. feladat). Ez óriási redukció, a javított eset azonban még mindig túl nagy az ebben a fejezetben ismertetett algoritmusok számára. A teljes állapot leírásról a 4. fejezetben olvashatunk, az 5. fejezet viszont egy olyan egyszerű algoritmust közöl, amellyel a millió királynőt számláló problémát is könnyen meg lehet oldani.</p></div><div class="section" title="Valósvilág-beli problémák"><div class="titlepage"><div><div><h2 class="title"><a id="id545063"/>Valósvilág-beli problémák</h2></div></div></div><p>Már korábban láttuk, hogy az <span class="strong"><strong>útkeresési problémá</strong></span>t (<span class="strong"><strong>route-finding problem</strong></span>) hogyan definiálhatjuk a megadott helyek és a közöttük lévő összeköttetések segítségével. Az útkereső algoritmusokat számos területen alkalmazzák. Használják például számítógép-hálózatokban útvonalkeresésre, katonai műveletek tervezésénél és légi útvonaltervező rendszerekben is. Általában nehéz az ilyen problémákat specifikálni. Nézzük meg a légi útvonaltervezési probléma egy egyszerűsített példáját:</p><div class="itemizedlist"><ul class="itemizedlist"><li class="listitem"><p class="List Paragraph"><span class="strong"><strong>Állapot</strong></span>ok: minden állapotot egy hely (például egy repülőtér) és az aktuális időpont azonosít. </p></li><li class="listitem"><p class="List Paragraph"><span class="strong"><strong>Kezdeti állapot</strong></span>: a probléma specifikálja.</p></li><li class="listitem"><p class="List Paragraph"><span class="strong"><strong>Állapotátmenet-függvény</strong></span>: azokat az állapotokat adja vissza, amelyek az aktuális repülőtérről valamely másikra olyan menetrendbeli járatok igénybevételével keletkeznek (esetleg tovább pontosítva, hogy mely osztályra és melyik konkrét ülésre vonatkozik az utazás), amelyek később indulnak, mint az aktuális időpont plusz a repülőtéri tranzit ideje.</p></li><li class="listitem"><p class="List Paragraph"><span class="strong"><strong>Célteszt</strong></span>: elértük-e a célállomást?</p></li><li class="listitem"><p class="List Paragraph"><span class="strong"><strong>Útköltség</strong></span>: függ a pénzügyi költségektől, várakozási időtől, repülési időtől, vámkezelési és útlevél-vizsgálati procedúráktól, az ülés minőségétől, a nap időszakától, a repülőgép típusától, az utaskedvezményektől stb.</p></li></ul></div><p>A kereskedelmi útvonaljavasló rendszerek a probléma valami hasonló megfogalmazását használják, sok további bonyolítással, hogy a repülőtársaságok bonyolult viteldíjstruktúráit kezelni tudják. Minden tapasztalt utas tudja azonban, hogy nem minden repülőút zajlik a tervek szerint. Egy igazán jó rendszernek eshetőségi tervekkel – például az alternatív járatokra történő tartalék helyfoglalásokkal – is tudnia kell foglalkozni, ameddig persze ezeket a költség és az eredeti terv összeomlásának a valószínűsége igazolja.</p><p>A <span class="strong"><strong>körutazási problémá</strong></span>k (<span class="strong"><strong>touring problem</strong></span>s) az útkeresési problémák rokonai egy fontos különbséggel. Tekintsük például azt a problémát, hogy „A 3.2. ábra minden egyes városába látogass el legalább egyszer úgy, hogy Bukarestből indulj, és az utat ott is fejezd be.” Az útkeresési problémához hasonlóan a cselekvés itt is két szomszédos város közötti utazásnak felel meg. De ebben a problémában az állapottér alapvetően más. Az ágens helye mellett minden egyes állapotban tárolni kell az <span class="emphasis"><em>ágens által korábban meglátogatott városokat</em></span> is. Így a kiinduló állapot ebben az esetben a „Bukarestben vagyok, eddig meglátogattam {Bukarestet}” állapot lenne, míg egy tipikus közbenső állapot a „Vasluiban vagyok, eddig meglátogattam {Bukarestet, Csalánost, Vasluit}” állapot. A célteszt ellenőrizné, hogy az ágens Bukarestben van-e, és végiglátogatta-e mind a 20 várost.</p><p>Az <span class="strong"><strong>utazó ügynök probléma</strong></span> (<span class="strong"><strong>Travelling Salesperson Problem</strong></span> – <span class="strong"><strong>TSP</strong></span>) egy körutazási probléma, amelyben minden várost pontosan egyszer kell meglátogatni. A cél a <span class="emphasis"><em>legrövidebb</em></span> út megkeresése. A probléma NP-nehéz, de hatalmas erőfeszítések történtek a TSP-algoritmusok képességeinek javítására. Ezen algoritmusokat az utazó ügynökök útjainak megtervezése mellett nyomtatott áramkörök furatainak készítésénél a fúró automata mozgatásának megtervezésére, továbbá áruházak rakodógépeinek útvonaltervezésére is alkalmazták.</p><p>A <span class="strong"><strong>VLSI elhelyezés</strong></span>i (<span class="strong"><strong>VLSI layout</strong></span>) problémában komponensek és összeköttetések millióit egy chipen kell elhelyezni, a terület, az áramköri késleltetés és a szórt kapacitások minimalizálása és a gyártási kihozatal maximalizálása mellett. Az elhelyezési probléma a logikai tervezés fázisát követi, és általában két részből áll: <span class="strong"><strong>cellaelrendezés</strong></span>ből (<span class="strong"><strong>cell layout</strong></span>) és <span class="strong"><strong>huzalozás</strong></span>ból (<span class="strong"><strong>channel routing</strong></span>). A cellaelrendezés során az áramkör primitív komponenseit cellákba rendezik, amelyek mindegyike valamilyen jól definiált funkciót lát el. Minden egyes cellának rögzített nyomtatási képe (méret és alak) van, és adott számú összeköttetést igényel a többi cellához. A cél az, hogy az egyes cellákat úgy helyezzük el a chipen, hogy azok ne lapolódjanak át, és a cellák között legyen megfelelő hely az összekötő vezetékek számára. A huzalozás során minden egyes vezetéknek megfelelő vezetési útvonalat keresünk a cellák között. Ezek a keresési problémák hihetetlenül összetettek, de mindenképpen érdemes a megoldásukat megtalálni. A 4. fejezetben látni fogunk néhány algoritmust, amelyek képesek megoldani ezeket a problémákat.</p><p>A <span class="strong"><strong>robotnavigáció</strong></span> (<span class="strong"><strong>robot navigation</strong></span>) a korábban leírt útkeresési probléma általánosítása. Az utak diszkrét halmaza helyett a robot egy folytonos térben mozog (elvben) végtelen cselekvés- és állapothalmazzal. Egy egyszerű, sík felületen mozgó kör alakú robot esetén az állapot lényegében kétdimenziós. Amennyiben a robotnak karja és lába is van, akkor azokat is vezérelni kell, így a keresési tér sokdimenzióssá válik. Már a keresési tér végessé tételéhez is kifinomult technikákra van szükség. A 25. fejezetben megvizsgálunk néhány ilyen módszert. A probléma összetettsége mellett a valós robotoknak foglalkozniuk kell az érzékelőik által szolgáltatott jelek és a motorvezérlők hibáival is.</p><p>Összetett objektumok robotok általi <span class="strong"><strong>automatikus összeszerelés</strong></span>ét (<span class="strong"><strong>automatic assembly sequencing</strong></span>) először a <code class="code">FREDDY</code> robot mutatta be (Michie, 1972). Azóta lassú, de biztos előrehaladás tapasztalható ezen a területen. Ma már például villanymotorok automatikus összeszerelése gazdaságossági szempontból is kivitelezhető. Az összeszerelési feladatoknál a probléma az alkatrészek összeszerelési sorrendjének megkeresése. Amennyiben rossz szerelési sorrendet választunk, valamikor a későbbiek folyamán egy adott alkatrészt nem tudunk egy másik alkatrész kiszerelése nélkül beszerelni. Annak eldöntése, hogy az összeszerelési sorrend egy lépése megvalósítható-e vagy sem, a robotnavigációhoz hasonló összetett geometriai keresési probléma. Így az összeszerelési sorrend megtervezésében a költséges feladat egy kivitelezhető következő lépés megtervezése. Minden gyakorlati fontosságú algoritmusnak kerülnie kell az állapottér egy kis töredékén túlmenő feltárását. Egy másik fontos összeállítási probléma a <span class="strong"><strong>fehérjetervezés</strong></span> (<span class="strong"><strong>protein design</strong></span>), ahol a célkitűzés olyan aminosav-szekvencia megkeresése, amely valamilyen betegség gyógyítása szempontjából lényeges tulajdonságokkal rendelkezik és háromdimenziós fehérjévé formálható.</p><p>Az utóbbi időben egyre nagyobb a kereslet az <span class="strong"><strong>interneten kereső</strong></span> (<span class="strong"><strong>Internet search</strong></span><span class="strong"><strong>ing</strong></span>) szoftverrobotok iránt, amelyek kérdésekre választ, kapcsolódó információkat, vagy kereskedelmi üzletek lehetőségét kutatják fel. A keresési technikák szempontjából ez igazán jó alkalmazás, mert eléggé nyilvánvaló, hogy az internethez egy gráfszerű kép rendelhető, ahol a csomópontok (weboldalak) linkekkel össze vannak kapcsolva. Az internetkeresés teljes leírását a 10. fejezetre hagyjuk.</p></div></div></body></html>
