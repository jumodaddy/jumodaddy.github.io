<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Induktív tanulás"><div class="titlepage"><div><div><h1 class="title"><a id="id720898"/>Induktív tanulás</h1></div></div></div><p>Egy determinisztikus, felügyelt tanulást végző algoritmus bemenetként megkapja az ismeretlen függvény bizonyos bemeneti értékekhez tartozó válaszait, feladata az ismeretlen függvény – vagy ahhoz nagyon közel álló leképezés – előállítása. Formálisan azt mondjuk, hogy egy <span class="strong"><strong>minta</strong></span> (<span class="strong"><strong>example</strong></span>) nem más, mint egy (<span class="emphasis"><em>x</em></span>, <span class="emphasis"><em>f</em></span>(<span class="emphasis"><em>x</em></span>)) értékpár, ahol <span class="emphasis"><em>x</em></span> a bemeneti érték, míg <span class="emphasis"><em>f</em></span>(<span class="emphasis"><em>x</em></span>) az <span class="emphasis"><em>x</em></span>-re alkalmazott függvény kimeneti értéke. A <span class="strong"><strong>tisztán induktív következtetés</strong></span> (<span class="strong"><strong>pure inductive inference</strong></span>) (vagy<span class="strong"><strong> indukció</strong></span> [<span class="strong"><strong>induction</strong></span>]) feladata a következő:</p><p>Adott az <span class="emphasis"><em>f</em></span>-re vonatkozó minták egy halmaza, ennek alapján határozzunk meg egy <span class="emphasis"><em>h</em></span> függvényt, amely közelíti <span class="emphasis"><em>f</em></span>-et.</p><p>A <span class="emphasis"><em>h</em></span> függvényt <span class="strong"><strong>hipotézis</strong></span>nek (<span class="strong"><strong>hypothesis</strong></span>) nevezzük. A tanulás nehézsége elvi szempontból abban áll, hogy nem könnyű egy adott <span class="emphasis"><em>h</em></span> függvényről megmondani, hogy jól approximálja-e <span class="emphasis"><em>f</em></span>-et. Egy jó hipotézis jól <span class="strong"><strong>általánosít</strong></span> (<span class="strong"><strong>generalize</strong></span>) – azaz jó becslést kapunk a még nem látott mintákra is. Ez az <span class="strong"><strong>induktív következtetés alapproblémája</strong></span> (<span class="strong"><strong>problem of induction</strong></span>). A problémát már évszázadok óta kutatják, a 18.5. alfejezet egy részmegoldást szolgáltat.</p><a id="ID_752_oldal"/><div class="figure"><a id="id721018"/><p class="title"><strong>18.1. ábra - (a) Példa (<span class="emphasis"><em>x</em></span>, <span class="emphasis"><em>f</em></span>(<span class="emphasis"><em>x</em></span>)) értékpárok és egy velük konzisztens lineáris hipotézis. (b) Egy – ugyanazokkal az adatokkal konzisztens – hetedfokú polinom. (c) Egy másik adathalmaz egy pontosan illeszkedő hatodfokú polinommal, illetve egy közelítő lineáris illesztéssel. (d) Egy egyszerű szinuszos illesztés ugyanazokra az adatokra.</strong></p><div class="figure-contents"><div class="mediaobject"><img src="kepek/18-01.png" alt="(a) Példa (x, f(x)) értékpárok és egy velük konzisztens lineáris hipotézis. (b) Egy – ugyanazokkal az adatokkal konzisztens – hetedfokú polinom. (c) Egy másik adathalmaz egy pontosan illeszkedő hatodfokú polinommal, illetve egy közelítő lineáris illesztéssel. (d) Egy egyszerű szinuszos illesztés ugyanazokra az adatokra."/></div></div></div><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p>A 18.1. ábra ismert példát mutat be: egy adathalmazra egyváltozós függvényt illesztünk. A minták (<span class="emphasis"><em>x</em></span>, <span class="emphasis"><em>f</em></span>(<span class="emphasis"><em>x</em></span>)) értékpárok, ahol mind <span class="emphasis"><em>x</em></span>, mind <span class="emphasis"><em>f</em></span>(<span class="emphasis"><em>x</em></span>) valós értékek. Legyen a <span class="strong"><strong>H</strong></span> <span class="strong"><strong>hipotézistér</strong></span> (<span class="strong"><strong>hypothesis space</strong></span> <span class="strong"><strong>H</strong></span>) – azon hipotézisek halmaza, amelyeket meg fogunk vizsgálni – a legfeljebb <span class="emphasis"><em>k</em></span>-ad fokú polinomok tere. (Például 3<span class="emphasis"><em>x</em></span><sup>2</sup> + 2, <span class="emphasis"><em>x</em></span><sup>17</sup> – 4<span class="emphasis"><em>x</em></span><sup>3</sup> stb.) A 18.1. (a) ábra valamilyen adatokat és egy az adatokra pontosan illeszkedő egyenes vonalat (elsőfokú polinom) mutat. Ez a vonal itt egy <span class="strong"><strong>konzisztens</strong></span> (<span class="strong"><strong>consistent</strong></span>) hipotézis, mivel valamennyi adatra illeszkedik. A 18.1. (b) ábra egy nagy fokszámú polinomot mutat, amely szintén konzisztens ugyanazokra az adatokra nézve. Ez a két példa illusztrálja az induktív tanulás első komoly megoldandó kérdését: <span class="emphasis"><em>hogyan válasszunk több konzisztens hipotézis közül?</em></span> Egy lehetséges válasz az ún. <span class="strong"><strong>Ockham borotvája</strong></span><sup>[<a id="id721123" href="#ftn.id721123" class="footnote">182</a>]</sup> (<span class="strong"><strong>Ockham’s razor</strong></span>) elv: részesítsük előnyben a <span class="emphasis"><em>legegyszerűbb</em></span> olyan hipotézist, amely konzisztens az adatokkal. Ez józan intuíciónak tűnik, mivel azok a hipotézisek, amelyek nem egyszerűbbek, mint maguk az adatok, nem nyernek ki semmilyen <span class="emphasis"><em>mintázatot</em></span> az adatokból. Az egyszerűség definíciója nem könnyű, de értelmesnek tűnik azt mondani, hogy egy elsőfokú polinom egyszerűbb, mint egy 12-ed fokú.</p></div><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p>A 18.1. (c) ábra egy másik adathalmazt mutat. Ezekre az adatokra nem lehet konzisztens módon egyenest illeszteni, valójában egy hatodfokú polinomra (amely 7 szabad paraméterrel rendelkezik) van szükség a pontos illesztéshez. A halmazban csak 7 adat van, így a polinomnak épp annyi paramétere van, ahány adatpont. Ennek megfelelően úgy tűnik, hogy nem sikerül valamilyen mintázatot találnunk az adathalmazban, így nem várunk jó általánosítóképességet. Jobban járhatunk, ha inkább egy egyszerű egyenest illesztünk, amely ugyan nem konzisztens, de ésszerű becsléseket adhat. Ez azt valószínűsíti, hogy a keresett függvény nem determinisztikus (vagy ami ezzel közelítőleg ekvivalens: a valódi bemeneti minták nem figyelhetők meg teljes pontossággal). <span class="emphasis"><em>Nemdeterminisztikus függvények esetén elkerülhetetlen, hogy kompromisszumot kössünk a hipotézis komplexitása és az adatokhoz való illeszkedés pontossága között.</em></span> A 20. fejezetben bemutatjuk, hogy ezt a kompromisszumot hogyan lehet a valószínűség-számítás elméletének felhasználásával kialakítani.</p></div><p>Észben kell tartanunk, hogy egy egyszerű, konzisztens hipotézis megtalálásának esélye erősen függ a választott hipotézistértől. A 18.1. (d) ábra bemutatja, hogy a (c) alatti adatokra pontosan illeszthető egy egyszerű<span class="emphasis"><em> ax </em></span>+<span class="emphasis"><em> b </em></span>+<span class="emphasis"><em> c </em></span>sin(<span class="emphasis"><em>x</em></span>) alakú függvény. Ez a példa jól mutatja a hipotézistér jó megválasztásának fontosságát. Ha olyan hipotézisteret választunk, amely véges fokszámú polinomokat tartalmaz, akkor szinuszos függvényeket nem tudunk pontosan reprezentálni. Így egy olyan tanuló, amelyik ezt a hipotézisteret használja, nem fog tudni szinuszos adatokból tanulni. Egy tanulási problémát <span class="strong"><strong>realizálható</strong></span>nak (<span class="strong"><strong>realizable</strong></span>) nevezünk, ha a hipotézistérnek eleme az igazi függvény, különben a problémát <span class="strong"><strong>nem realizálható</strong></span>nak (<span class="strong"><strong>unrealizable</strong></span>) nevezzük. Sajnos nem mindig tudjuk megmondani, hogy egy tanulási probléma realizálható-e, mivel nem ismerjük a valódi függvényt. Egy lehetőség e korlát túllépésére az a priori tudás felhasználása. Ennek segítségével olyan hipotézisteret alkotunk, amelyről tudjuk, hogy tartalmazza az igazi függvényt. Ezt a témát a 19. fejezetben tárgyaljuk.</p><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p>Egy másik lehetséges megközelítés, hogy a lehető legnagyobb hipotézisteret használjuk. Például miért ne legyen a <span class="strong"><strong>H</strong></span> hipotézisterünk az összes Turing-gépek osztálya? Végül is minden kiszámítható függvény reprezentálható valamilyen Turing-géppel, tehát ez a legjobb, amit tehetünk. Ennek a megközelítésnek az a problémája, hogy nem veszi figyelembe a tanulás <span class="emphasis"><em>számítási komplexitását</em></span>. <span class="emphasis"><em>Kompromisszumot kell kötnünk a hipotézistér kifejezőképessége és egyszerű konzisztens hipotézisek megtalálásának komplexitása között.</em></span> Például: egyenesek illesztése az adatokra könnyen megoldható, nagy fokszámú polinomok illesztése nehezebb, Turing-gépek illesztése pedig nagyon nehéz. Ugyanis annak eldöntése, hogy egy adott Turing-gép konzisztens-e az adatokkal, általánosságban még csak nem is lehetséges. Egy másik ok, ami miatt előnyben részesítjük az egyszerű hipotézistereket, hogy az eredményképp kapott hipotézisek használata is egyszerűbb lehet – könnyebb kiszámítani <span class="emphasis"><em>h</em></span>(<span class="emphasis"><em>x</em></span>)-et, ha <span class="emphasis"><em>h</em></span> egy lineáris függvény, mint ha egy tetszőleges Turing-gép programja lenne.</p></div><p>Ezen okokból a legtöbb tanulással foglalkozó eddigi kutatás a viszonylag egyszerű hipotézisreprezentációkra helyezte a fő hangsúlyt. Ebben a fejezetben az ítéletlogikára és az ehhez kapcsolódó nyelvekre koncentrálunk. Az elsőrendű logikai reprezentációt használó tanulás elméletével a 19. fejezet foglalkozik. Látni fogjuk, hogy a kifejezőképesség-komplexitás kompromisszum nem is olyan egyszerű, mint először gondolnánk. Gyakran az a helyzet – mint azt a 8. fejezetben is láttuk –, hogy egy kifejezőnyelv lehetővé teszi az adatokra illesztett <span class="emphasis"><em>egyszerű</em></span> elméletet, míg a nyelv kifejezőképességének korlátozása azt is jelenti, hogy bármely konzisztens elmélet szükségszerűen bonyolult lesz. A sakk szabályait például egy-két oldalon le tudjuk írni elsőrendű logika segítségével, míg az ítéletlogikával történő leírás több ezer oldalt igényelne. Ilyen esetekben kell arra lehetőségnek lennie, hogy a kifejezőbb nyelven sokkal gyorsabb legyen a tanulás.</p><div class="footnotes"><br/><hr/><div class="footnote"><p class="footnote text"><sup>[<a id="ftn.id721123" href="#id721123" class="para">182</a>] </sup> A 14. századi angol filozófus, William of Ockham után. Ockham nevét gyakran hibásan Occamnak írják, ami talán a francia „Guillaume d’Occam” fordításából ered.</p></div></div></div></body></html>
