<?xml version="1.0" encoding="UTF-8" standalone="no"?>

<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Egyéb módszerek a bizonytalan környezetben történő következtetéshez"><div class="titlepage"><div><div><h1 class="title"><a id="id684165"/>Egyéb módszerek a bizonytalan környezetben történő következtetéshez</h1></div></div></div><p class="Tartalom3">Más tudományágak (például fizika, genetika, közgazdaságtan) régóta a valószínűségszámítást részesítették előnyben a bizonytalanság modellezésére.<sup>[<a id="id684172" href="#ftn.id684172" class="footnote">154</a>]</sup> Pierre Laplace 1819-es megfogalmazásában „A valószínűség-számítás semmi egyéb, mint a józan ész számokban megfogalmazva”. James Maxwell 1850-ben tett kijelentése szerint „a világ igazi logikája a valószínűségek kalkulusa, ami figyelembe veszi a valószínűség nagyságát, ahogy azt minden gondolkodó ember megteszi vagy meg kellene tennie”.</p><p>Ezt a régi tradíciót látva talán meglepő, hogy az MI a valószínűség-számítás helyett számos alternatívával kísérletezett. Az 1970-es évekbeli első szakértői rendszerek teljesen figyelmen kívül hagyták a bizonytalanságot, és szigorúan logikai következtetést használtak, de hamar kiderült, hogy ez a legtöbb valós problémánál nem alkalmazható. A szakértői rendszerek következő generációja (különösen az orvosi tárgytartományokban) valószínűségi technikákat használt. A kezdeti eredmények biztatók voltak, de nem voltak skálázhatók nagyobb problémákra a teljes együttes valószínűség-eloszlás megadásához szükséges exponenciális számú érték miatt. (Hatékony Bayes-hálós algoritmusok ekkor még nem voltak ismertek.) Ennek eredményeképpen a valószínűségi megközelítések elvesztették vonzerejüket 1975 és 1988 között, és számos egyéb alternatívát próbáltak ki:</p><div class="itemizedlist"><ul class="itemizedlist"><li class="listitem"><p>Egy elterjedt nézet szerint a valószínűség-számítás alapvetően numerikus jellegű, míg az emberi ítélethozatal sokkal „kvalitatívabb”. Az bizonyos, hogy nem vagyunk tudatában, hogy különböző fokú bizonyossággal végzünk numerikus számításokat. (Ahogyan a logikai egyesítés elvégzésének sem vagyunk tudatában, mégis úgy tűnik, hogy képesek vagyunk valamilyenfajta logikai érvelésre.) Lehetséges, hogy a bizonyosság valamilyen numerikus fokát közvetlenül tárolják az idegsejtek kapcsolatainak és aktivációinak erősségei. Ebben az esetben ezen erősségek tudatos elérésének a nehézsége nem meglepő. Azt is el kell ismerni, hogy a kvalitatív következtetési mechanizmus a valószínűség-számítási alapokra is felépíthető, így a „nincsenek számok” érv a valószínűségek ellen nem meggyőző. Mindazonáltal néhány kvalitatív módszer igen hasznosnak tűnhet a sajátos tulajdonságaik miatt. Az egyik legjobban tanulmányozott módszer az <span class="strong"><strong>alapértelmezéseken alapuló következtetés</strong></span> (<span class="strong"><strong>default reasoning</strong></span>), ami nem úgy kezeli a következtetetéseket, mint amikben „bizonyos fokig hiszünk”, hanem mint „amikben addig hiszünk, amíg nincs jobb indok valami mást hinni”. Az alapértelmezéseken alapuló következtetés a 10. fejezetben szerepel.</p></li><li class="listitem"><p><span class="strong"><strong>Szabályalapú</strong></span> (<span class="strong"><strong>rule-based</strong></span>) megközelítésekkel is megpróbáltak bizonytalanságot kezelni. Ezek a módszerek a logikai szabályrendszerek sikereit akarták felhasználni, de hozzáadva minden szabályhoz valamilyen „kiagyalt” <span class="emphasis"><em>ad hoc </em></span>tényezőt, ami a bizonytalanságot kezeli. Ezeket az eljárásokat az 1970-es évek közepén fejlesztették ki, és igen nagy számú szakértői rendszer alapjául szolgáltak, különösen orvosi és egyéb területeken.</p></li><li class="listitem"><p>Az <span class="strong"><strong>ismerethiány</strong></span> (<span class="strong"><strong>ignorance</strong></span>) (ami a bizonytalansággal bizonyos értelemben szembeállítható) kérdéseit eddig még nem érintettük. Fontoljuk meg egy érme feldobását. Ha tudjuk, hogy az érme szabályos, akkor ésszerűnek tűnik, hogy a fej valószínűsége 0,5. Ha tudjuk, hogy az érme szabálytalan, de nem tudjuk, milyen módon, akkor 0,5 az egyetlen ésszerűnek tűnő valószínűség. Nyilvánvaló, hogy a két eset különböző, de a valószínűségük láthatóan nem különbözteti meg őket. A <span class="strong"><strong>Dempster– </strong></span><span class="strong"><strong>Shafer-elmélet </strong></span>(<span class="strong"><strong>Dempster–Shafer theory</strong></span>)<span class="strong"><strong> intervallumérték</strong></span>eket (<span class="strong"><strong>interval-valued</strong></span>) használ a bizonyosság fokozataira, így reprezentálja az ágens tudását egy állítás valószínűségéről. Más, másodrendű valószínűségeket használó módszereket is tárgyalunk majd.</p></li><li class="listitem"><p>A valószínűség-számítás ugyanazt a lételméleti feltevést használja, mint a logika: az események vagy igazak, vagy hamisak a világban, még ha az ágens bizonytalan is, melyik is áll fenn. A <span class="strong"><strong>fuzzy logika</strong></span> (<span class="strong"><strong>fuzzy logic</strong></span>) kutatói egy másik ontológiát javasoltak, ami megengedi a <span class="strong"><strong>meghatározatlanság</strong></span>ot (<span class="strong"><strong>vagueness</strong></span>) is: azt, hogy egy esemény lehet „valamennyire” igaz. A meghatározatlanság és a bizonytalanság valójában ortogonális témakörök, ahogy azt látni fogjuk.</p></li></ul></div><p>A következő három alfejezet ezen megközelítések mindegyikét egy kicsit részletesebben mutatja be. Nem tartalmaznak részletes technikai leírásokat, de a megadott hivatkozások segítséget nyújtanak további részletek eléréséhez.</p><div class="section" title="Bizonytalansági következtetés szabályalapú eljárásokkal"><div class="titlepage"><div><div><h2 class="title"><a id="id684278"/>Bizonytalansági következtetés szabályalapú eljárásokkal</h2></div></div></div><p class="Tartalom3">A szabályalapú rendszerek a logikai következtés gyakorlati és szemléletes rendszerein való korai munkákból alakultak ki. A logikai rendszerek általában, és a logikai szabályalapú rendszerek speciálisan, rendelkeznek az alábbi három tulajdonsággal:</p><div class="itemizedlist"><ul class="itemizedlist"><li class="listitem"><p><span class="strong"><strong>Lokalitás</strong></span> (<span class="strong"><strong>locality</strong></span>): logikai rendszerekben, ha van <span class="emphasis"><em>A</em></span> ⇒ <span class="emphasis"><em>B</em></span> formájú szabály, akkor a <span class="emphasis"><em>B</em></span> kikövetkeztethető, ha az <span class="emphasis"><em>A</em></span> bizonyíték adott, <span class="emphasis"><em>bármely más szabályra való tekintet nélkül</em></span>. Valószínűségi rendszerekben a Markov-takaróban rendelkezésre álló <span class="emphasis"><em>összes</em></span> tényt figyelembe kell venni.</p></li><li class="listitem"><p><span class="strong"><strong>Leválasztás</strong></span> (<span class="strong"><strong>detachment</strong></span>): ha egyszer találtunk egy logikai bizonyítást <span class="emphasis"><em>B</em></span> állítás kikövetkeztetéséhez, az állítást tetszés szerint felhasználhatjuk, a származtatásától függetlenül. Vagyis <span class="strong"><strong>leválasztható</strong></span> (<span class="strong"><strong>detached</strong></span>) a megokolásaitól. Valószínűségek esetén azonban a bizonyosság bizonyítékának a forrása fontos az elkövetkező következtetésekben.</p></li><li class="listitem"><p><span class="strong"><strong>Igazságfüggvény</strong></span> (<span class="strong"><strong>truth-functionality</strong></span>): a logikában az összetett kifejezések igazságértéke kiszámítható az alkotóinak igazságértékéből. Valószínűségek kombinálása nem lehetséges ezen a módon, csak szigorú, teljes függetlenségi feltételezések mellett.</p></li></ul></div><p>Számos kísérlet történt olyan bizonytalansági következtetések kifejlesztésére, ahol ezek az előnyös tulajdonságok megmaradnak. Az elképzelés szerint a bizonyosság mértékét hozzárendeljük állításokhoz és szabályokhoz, és kifejlesztünk tisztán lokális sémákat a bizonyosságmértékek kombinálására és terjesztésére. A sémák egyben igazságfüggvények, például az <span class="emphasis"><em>A</em></span> ∨ <span class="emphasis"><em>B</em></span> bizonyosságmértéke, az <span class="emphasis"><em>A-</em></span> és <span class="emphasis"><em>B</em></span>-beli bizonyosságok függvénye.</p><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p class="Tartalom3">A rossz hír a szabályalapú rendszerek számára, hogy a <span class="emphasis"><em>lokalitás, a leválasztás és az igazságfüggvény egyszerűen nem alkalmas a bizonytalansági következtetés számára. </em></span>Vizsgáljuk először az igazságfüggvényt. Legyen <span class="emphasis"><em>F</em></span><sub>1</sub> az az esemény, hogy fejet kapunk egy szabályos érme feldobásakor, legyen <span class="emphasis"><em>I</em></span><sub>1</sub> az az esemény, hogy ugyanekkor írást kapunk, és legyen <span class="emphasis"><em>F</em></span><sub>2</sub> az az esemény, hogy fejet kapunk egy szabályos érme második feldobásakor. Világos, hogy mindhárom esemény valószínűsége 0,5, és egy igazságtartó rendszernek ugyanazt az értéket kell hozzárendelnie bármely kettő konjunkciójához. De láthatjuk, hogy a konjunkció valószínűsége függ maguktól az eseményektől is, nem csak a valószínűségektől.</p></div><p><span class="inlinemediaobject"><img src="kepek/14-17a.png" alt="Bizonytalansági következtetés szabályalapú eljárásokkal"/></span></p><p>A helyzet még rosszabb, ha bizonyításokat láncolunk. Az igazságfüggvényeken alapuló rendszerekben léteznek <span class="emphasis"><em>A </em></span>↦ <span class="emphasis"><em>B</em></span> alakú <span class="strong"><strong>szabály</strong></span>ok (<span class="strong"><strong>rule</strong></span>s), amelyek lehetővé teszik, hogy kiszámítsuk <span class="emphasis"><em>B</em></span>-beli bizonyosságunk értékét, mint annak függvényét, hogy mennyire hiszünk a szabályban, és mennyire hiszünk <span class="emphasis"><em>A</em></span>-ban. Ekkor természetesen mind előre-, mind hátrahaladó rendszereket is ki lehet fejleszteni. A szabálybeli bizonyosságunkat konstansnak tételezzük fel, amit általában a tudásmérnök határoz meg, például <span class="emphasis"><em>A</em></span>↦<sub>0,9 </sub><span class="emphasis"><em>B</em></span>.</p><p>Gondoljuk a 14.11. (a) ábrán látható vizes-pázsit szituációra. Ha képesek szeretnénk lenni mind okozati, mind diagnosztikai következtetés elvégzésére, a két alábbi szabályra lesz szükségünk:</p><p><code class="code"><em><span class="remark">Eső</span></em> ↦<em><span class="remark">VizesPázsit</span></em>	és	<em><span class="remark">VizesPázsit </span></em>↦ <em><span class="remark">Eső</span></em></code></p><p>Ha nem vigyázunk, ez a két szabály visszacsatolásos módon fog működni úgy, hogy az <span class="emphasis"><em>Eső</em></span>-re vonatkozó bizonyíték megnöveli a <span class="emphasis"><em>VizesPázsit</em></span>-hoz tartozó bizonyosságot, ami viszont még inkább megnöveli az <span class="emphasis"><em>Eső</em></span>-höz tartozó bizonyosságot. Nyilvánvaló, hogy bizonytalansági következtető rendszereknek nyilván kell tartaniuk, hogy milyen utakon terjedt a bizonyíték.</p><p>Az okok közötti következtetés (vagy kimagyarázás) szintén bonyodalmas. Gondoljuk meg, mi is történik, ha a következő két szabályunk van:</p><p><code class="code"><em><span class="remark">Locsoló </span></em>↦ <em><span class="remark">VizesPázsit</span></em>	és	<em><span class="remark">VizesPázsit </span></em>↦ <em><span class="remark">Eső</span></em></code></p><p>Tételezzük fel, hogy látjuk a locsolót bekapcsolva. Előreláncolással a szabályainkon keresztül ez megnöveli azt a bizonyosságot, hogy a pázsit vizes, ami viszont megnöveli az esőhöz tartozó bizonyosságot. De ez képtelenség: a locsoló bekapcsolt állapota megmagyarázza a pázsit vizességét, így <span class="emphasis"><em>csökkentenie </em></span>kell az esőhöz tartozó bizonyosságot. Egy igazságfüggvényen alapuló rendszer úgy viselkedik, mintha a <span class="emphasis"><em>Locsoló</em></span>↦<span class="emphasis"><em>Eső</em></span> szabályban is hinne.</p><p>Ezen nehézségek mellett hogyan lehetséges, hogy az igazságfüggvényen alapuló rendszereket valaha is hasznosnak tartották? A megoldás abban rejlik, hogy korlátozták a feladatokat körét, és a szabálybázist gondosan úgy tervezték meg, hogy nemkívánatos kölcsönhatások ne következzenek be. A leghíresebb igazságfüggvényen alapuló rendszer bizonytalansági következtetésre a <span class="strong"><strong>bizonyossági tényező</strong></span> (<span class="strong"><strong>certainty factor</strong></span>) modell, amit a <code class="code">MYCIN</code> orvosi diagnosztikai program számára fejlesztettek ki, és széles körben használták szakértői rendszerekben az 1970-es és az 1980-as években. A bizonyossági tényezők majdnem minden alkalmazása vagy tisztán diagnosztikai (mint a <code class="code">MYCIN</code>), vagy tisztán okozati szabálybázist tartalmazott. Továbbá a tények csak a szabálybázis „gyökereinél” léptek be, és a legtöbb szabálybázis egyszeresen összekötött volt. Heckerman megmutatta, hogy ezen feltételek mellett a bizonyossági tényezőkön alapuló következtetés kicsit eltérő változata ekvivalens a polifabeli Bayes-következtetéssel (Heckerman, 1986). Más körülmények között, a bizonyossági tényezők katasztrofálisan helytelen bizonyosságot eredményezhetnek a tények túlzott figyelembevétele miatt. Amint a szabályhalmaz naggyá válik, a szabályok között a nemkívánatos interakciók egyre gyakoribbak, és a felhasználók azt találták, hogy számos szabálynak kell „hangolni” a bizonyossági faktorát, amikor új szabályokkal bővítenek. Szükségtelen mondani, hogy ez a megközelítés már nem ajánlott.</p></div><div class="section" title="Az ismerethiány reprezentálása: a Dempster–Shafer-elmélet"><div class="titlepage"><div><div><h2 class="title"><a id="id684531"/>Az ismerethiány reprezentálása: a Dempster–Shafer-elmélet</h2></div></div></div><p class="Tartalom3">A <span class="strong"><strong>Dempster–Shafer-elmélet</strong></span>et (<span class="strong"><strong>Dempster–Shafer theory</strong></span>) azzal a céllal hozták létre, hogy megkülönböztethetővé váljon a <span class="strong"><strong>bizonytalanság</strong></span> (<span class="strong"><strong>uncertainty</strong></span>) és az<span class="strong"><strong> ismerethiány</strong></span> (<span class="strong"><strong>ignorance</strong></span>). Ez az elmélet egy állításnak nem a valószínűségét számítja ki, hanem helyette azt, hogy mennyi annak a valószínűsége, hogy a bizonyíték támogatja az állítást. A bizonyosságnak ezt a mértékét <span class="strong"><strong>bizonyosságfüggvény</strong></span>nek (<span class="strong"><strong>belief function</strong></span>) nevezik, és <span class="emphasis"><em>Bel</em></span>(<span class="emphasis"><em>X</em></span>)-szel jelölik.</p><p>Most visszatérünk a pénzérmés példánkhoz, a bizonyosságfüggvény bemutatásához. Tételezzük fel, hogy egy rossz kinézetű alak odamegy önhöz és felajánlja, hogy fogadjon 1000 forintba, hogy a következő esetben fej lesz az eredmény. Mivel az érme lehet szabályos, de lehet szabálytalan is, milyen bizonyosságot kell ahhoz az eseményhez rendelni, hogy a következő eredmény fej lesz? A Dempster–Shafer-elmélet szerint mivel nincs bizonyíték egyik esetre sem, így azt kell mondani, hogy a bizonyosság <span class="emphasis"><em>Bel</em></span>(<span class="emphasis"><em>Fej</em></span>) = 0 és <span class="emphasis"><em>Bel</em></span>(¬<span class="emphasis"><em>Fej</em></span>) = 0. Ez szkeptikussá teszi a Dempster–Shafer-elméletet használó következtető rendszereket, aminek van egy intuitív vonzereje. Most tegyük fel, hogy rendelkezésre áll egy szakértő, aki 90%-os bizonyossággal tanúsítja, hogy az érme szabályos (azaz 90%-ban biztos, hogy <span class="emphasis"><em>P</em></span>(<span class="emphasis"><em>Fej</em></span>) = 0,5). Ekkor a Dempster–Shafer-elmélet azt adja, hogy <span class="emphasis"><em>Bel</em></span>(<span class="emphasis"><em>Fej</em></span>) = 0,9 × 0,5 = 0,45, és hasonlóan<span class="emphasis"><em> Bel</em></span>(¬<span class="emphasis"><em>Fej</em></span>) = 0,9 × 0,5 = 0,45. Ekkor még mindig 10% az a „hiány”, amit a tényeink nem fednek le. „Dempster szabálya” (Dempster, 1968) megmutatja, hogy hogyan kombináljunk tényeket, hogy új <span class="emphasis"><em>Bel</em></span> értéket kapjunk, Shafer munkája pedig ezt egy teljes számítási modellként fogalmazta meg.</p><p>Mint az alapértelmezéses következtetésnél, itt is probléma a bizonyosság és a cselekvések összekapcsolása. Valószínűségek esetén a döntéselmélet szerint, ha <span class="emphasis"><em>P</em></span>(<span class="emphasis"><em>Fej</em></span>) = 0,5 és <span class="emphasis"><em>P</em></span>(¬<span class="emphasis"><em>Fej</em></span>) = 0,5, akkor (feltéve, hogy nyerni és veszteni 1000 forintot pontosan egymás ellentettjei) a következtető számára közömbös lesz a tét elfogadása vagy elutasítása. Egy Dempster–Shafer-következtető esetén <span class="emphasis"><em>Bel</em></span>(¬<span class="emphasis"><em>Fej</em></span>) = 0, és így nincs oka elfogadni, de ugyanakkor <span class="emphasis"><em>Bel</em></span>(<span class="emphasis"><em>Fej</em></span>) = 0, és így nincs oka vonakodni sem. Így látható, hogy ebben az esetben a Dempster–Shafer-következtető ugyanarra a következtetésre jutott, hogy hogyan cselekedjen. Sajnos a Dempster–Shafer-elmélet számos más esetben is megenged nem definiált döntéseket, amikor a valószínűségi következtetés konkrét választást eredményez. Valójában a hasznosság fogalma a Dempster–Shafer-modellben még nem kellően tisztázott.</p><p class="Tartalom3">Dempster–Shafer-elmélet egyik értelmezése, hogy egy valószínűségi intervallumot definiál – az intervallum a <span class="emphasis"><em>Fej </em></span>esetén<span class="emphasis"><em> </em></span>a szakértő tanúságtétele előtt [0, 1], míg utána [0,45, 0,55]. Az intervallum nagysága hasznos segítséget adhat annak megítélésében, hogy mikor van szükségünk további tényekre: elárulhatja, hogy a szakértő tanúságtétele akkor fog segíteni, ha nem tudjuk, hogy szabályos-e az érme, de nem fog segíteni, ha már tudjuk, hogy az érme szabályos. Azonban nincsenek világos irányelvek ennek megtételére vonatkozóan, mivel nincs világos értelmezés arra, hogy mit is jelent az intervallum szélessége. A Bayes-megközelítésben ez a fajta következtetés könnyen elvégezhető, ha megvizsgáljuk azt, hogy újabb tények begyűjtésével hogyan változna egy bizonyosság. Például a fejek megjelenésével kapcsolatos bizonyosságunkat jelentősen befolyásolná, ha tudjuk, hogy az érme szabályos, és aszimmetrikus súly észrevétele jelentősen befolyásolná azon bizonyosságunkat, hogy az érme szabályos. Egy teljes Bayes-modell magában foglalna ehhez hasonló tényezőkre vonatkozó valószínűségi becsléseket is, megengedve, hogy a „tudatlanságunkat” bizonyosságaink azon megváltozásának mértékével fejezzük ki, amelyek jövőbeli megfigyelések esetén következnének be.</p></div><div class="section" title="A meghatározatlanság reprezentálása: fuzzy halmazok és logikák"><div class="titlepage"><div><div><h2 class="title"><a id="id684668"/>A meghatározatlanság reprezentálása: fuzzy halmazok és logikák</h2></div></div></div><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p class="Tartalom3">A <span class="strong"><strong>fuzzy halmazok elmélete</strong></span> (<span class="strong"><strong>fuzzy set theory</strong></span>) egy eszköz annak specifikálására, hogy egy objektum milyen mértékben illeszkedik egy bizonytalan leíráshoz. Például fontoljuk meg azt az állítást, hogy „Nóri magas”. Igaz ez akkor, ha Nóri 175 cm magas? A legtöbb ember vonakodna „igent” vagy „nemet” mondani, és inkább azt választaná, hogy „olyasmi”. Látható, hogy ez nem egy külső világra vonatkozó bizonytalanság – mi biztosak vagyunk Nóri magasságában. A probléma az, hogy a „magas” nyelvi kifejezés nem az objektumok éles kettéosztását jelenti – a magasságnak <span class="emphasis"><em>fokozatai</em></span> vannak. Ezért <span class="emphasis"><em>a legtöbb szerző szerint a fuzzy halmazelmélet egyáltalán nem használható bizonytalansági következtetésekre.</em></span> Ehelyett a fuzzy halmazelmélet a <span class="emphasis"><em>MagasSzemély</em></span>-t egy fuzzy predikátumnak tekinti, aminek az igazságértéke inkább egy 0 és 1 közötti érték, mint hogy <span class="emphasis"><em>igaz</em></span> vagy <span class="emphasis"><em>hamis </em></span>lenne. A „fuzzy halmaz” név a predikátum értelmezéséből származik, ahogyan implicite definiálja a halmaz tagjait – egy halmazt, aminek nincsenek éles határai.</p></div><p>A <span class="strong"><strong>fuzzy logika</strong></span> (<span class="strong"><strong>fuzzy logic</strong></span>) egy eljárás olyan logikai kifejezésekkel való következtetésre, amelyek fuzzy halmazbeli tagsági állításokat írnak le. Például annak az összetett kifejezésnek, hogy <span class="emphasis"><em>MagasSzemély</em></span>(<span class="emphasis"><em>Nóri</em></span>) ∨ <span class="emphasis"><em>Nehéz</em></span>(<span class="emphasis"><em>Nóri</em></span>) van fuzzy igazságértéke, ami a kifejezésben lévő komponensek igazságértékeinek a függvénye. Egy összetett kifejezés <span class="emphasis"><em>T</em></span> fuzzy igazságértékének a kiértékelésére a következő alapvető szabályok szolgálnak:</p><p><code class="code"><em><span class="remark">	T</span></em>(<em><span class="remark">A</span></em> ∧ <em><span class="remark">B</span></em>)	=	min(<em><span class="remark">T</span></em>(<em><span class="remark">A</span></em>), <em><span class="remark">T</span></em>(<em><span class="remark">B</span></em>))</code></p><p><code class="code"><em><span class="remark">	T</span></em>(<em><span class="remark">A</span></em> ∨ <em><span class="remark">B</span></em>)	=	max(<em><span class="remark">T</span></em>(<em><span class="remark">A</span></em>), <em><span class="remark">T</span></em>(<em><span class="remark">B</span></em>))</code></p><p><code class="code"><em><span class="remark">	T</span></em>(¬<em><span class="remark">A</span></em>)	=	1 – <em><span class="remark">T</span></em>(<em><span class="remark">A</span></em>)</code></p><p>A fuzzy logika tehát egy igazságfüggvényen alapuló rendszer, és ez komoly nehézségeket okoz. Tegyük fel például, hogy <span class="emphasis"><em>T</em></span>(<span class="emphasis"><em>MagasSzemély</em></span>(<span class="emphasis"><em>Nóri</em></span>)) = 0,6 és <span class="emphasis"><em>T</em></span>(<span class="emphasis"><em>Nehéz</em></span>(<span class="emphasis"><em>Nóri</em></span>)) = 0,4. Ekkor azt kapjuk, hogy <span class="emphasis"><em>T</em></span>(<span class="emphasis"><em>MagasSzemély</em></span>(<span class="emphasis"><em>Nóri</em></span>) ∧ <span class="emphasis"><em>Nehéz</em></span>(<span class="emphasis"><em>Nóri</em></span>)) = 0,4, ami elfogadhatónak tűnik, de az is adódik, hogy <span class="emphasis"><em>T</em></span>(<span class="emphasis"><em>MagasSzemély</em></span>(<span class="emphasis"><em>Nóri</em></span>) ∧ ¬<span class="emphasis"><em>MagasSzemély</em></span>(<span class="emphasis"><em>Nóri</em></span>)) = 0,4, ami már nem. Világos, hogy a probléma amiatt lép fel, hogy az igazságfüggvényen alapuló megközelítés nem képes kezelni a pozitív és negatív korrelációkat az állítás részei között.</p><p>A <span class="strong"><strong>fuzzy szabályozás</strong></span> (<span class="strong"><strong>fuzzy control</strong></span>) egy metodológia olyan szabályozási rendszerek alkotására, amelyekben a valós értékű bemenetek leképezését a kimeneti paraméterekre fuzzy szabályok reprezentálják. A fuzzy szabályozás nagyon sikeresnek bizonyult olyan kereskedelmi termékekben, mint az automatikus sebességváltók, a videokamerák és a villanyborotvák. A kritikusok [lásd például (Elkan, 1993)] úgy érveltek, hogy ezek az alkalmazások azért sikeresek, mert kicsi a szabálybázisuk, nem végeznek többlépéses következtetést, és hangolható paramétereik vannak, amelyek állításával a rendszer teljesítménye javítható. Az a tény, hogy fuzzy műveleteket használnak, mellékes a sikereik szempontjából; a magyarázat egyszerűen az, hogy egy tömör és szemléletes módszert biztosítanak egyenletesen interpoláló, valós értékű függvények megadására.</p><p>Voltak arra irányuló kísérletek, hogy a fuzzy logikát a valószínűség-számítás keretein belül értelmezzék. Az egyik elgondolás az, hogy az olyan kijelentéseket, mint „Nóri magas” úgy fogjuk fel, mint egy folytonos rejtett változó, Nóri valódi <span class="emphasis"><em>Magasság</em></span>-ának diszkrét megfigyeléseit. A valószínűségi modell meghatározza a <span class="emphasis"><em>P</em></span>(„Megfigyelő állítja, hogy Nóri magas”∣<span class="emphasis"><em>Magasság</em></span>) valószínűséget, például az <a class="xref" href="ch14s03.md#ID_591_oldal">„Bayes-hálók folytonos változókkal”</a> részben leírt <span class="strong"><strong>probit eloszlás</strong></span> (<span class="strong"><strong>probit distribution</strong></span>) felhasználásával. Ekkor az a posteriori eloszlás Nóri magassága felett a megszokott módon számolható ki, például ha a modell része egy hibrid Bayes-hálónak. Egy ilyen megközelítés természetesen nem igazságfüggvényen alapuló. Például a feltételes eloszlás</p><p><code class="code"><em><span class="remark">P</span></em>(„Megfigyelő állítja, hogy Nóri magas”∣<em><span class="remark">Magasság</span></em>,<em><span class="remark"> Súly</span></em>)</code></p><p>kapcsolatot enged meg a magasság és a súly között, ahogyan a megfigyelést okozzák. Így nagyon valószínűtlen, hogy valakit, aki két és fél méter magas és kilencven kilogramm, „magas és nehéz”-nek nevezzünk, bár a „két és fél méter” „magas”-nak és a „kilencven kilogramm” „nehéz”-nek minősül.</p><p>A fuzzy predikátumoknak szintén adható egy valószínűségi értelmezés a <span class="strong"><strong>valószínűségi </strong></span><span class="strong"><strong>halmaz</strong></span>okat (<span class="strong"><strong>random set</strong></span>s) felhasználva – azaz olyan valószínűségi változókat, amiknek lehetséges értékei objektumok halmazai. Például a <span class="emphasis"><em>MagasSzemély</em></span> egy valószínűségi halmaz, amelynek lehetséges értékei emberek halmazai. A <span class="emphasis"><em>P</em></span>(<span class="emphasis"><em>Magas</em></span> = <span class="emphasis"><em>S</em></span><sub>1</sub>)<span class="emphasis"><em> </em></span>valószínűség, ahol <span class="emphasis"><em>S</em></span><sub>1<span class="emphasis"><em> </em></span></sub>az embereknek valamely konkrét halmaza, annak a valószínűsége, hogy pontosan ezt a halmazt minősítené „magas”-nak a megfigyelő. Ekkor a „Nóri magas” valószínűsége minden olyan halmaz valószínűségének az összege, amelyben Nóri elemként jelen van.</p><p>Mind a hibrid Bayes-hálós megközelítés, mind a valószínűségi halmaz megközelítés úgy tűnik, hogy modellezi a meghatározatlanság egyes vetületeit bizonyosságok felhasználása nélkül. Mindazonáltal számos megválaszolatlan kérdés van a nyelvi megfigyelések és folytonos mennyiségek helyes reprezentációjával kapcsolatban, amely kérdésekkel a fuzzy kutatói közösségen kívül a többség nem foglalkozik.</p></div><div class="footnotes"><br/><hr/><div class="footnote"><p class="footnote text"><sup>[<a id="ftn.id684172" href="#id684172" class="para">154</a>] </sup> A bizonytalan ismereteket és/vagy bizonytalan következtési formákat tartalmazó következtetéseket a továbbiakban egységesen „bizonytalansági következtetéseknek” nevezzük. (<span class="emphasis"><em>A ford.</em></span>)</p></div></div></div></body></html>
