<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Többágenses döntések: a játékelmélet"><div class="titlepage"><div><div><h1 class="title"><a id="id717089"/>Többágenses döntések: a játékelmélet</h1></div></div></div><p>Ez a fejezet a bizonytalan környezetbeli döntéshozatalra összpontosított. De mi a helyzet akkor, ha a bizonytalanság más ágenseknek és azok döntéseinek köszönhető? És ha ezeknek az ágenseknek a döntéseit a mi döntéseink befolyásolják? Ezzel a kérdéssel egyszer már foglalkoztunk, amikor a 6. fejezetben a játékokat tanulmányoztuk. Ott azonban többfordulós, teljes információs játékokkal foglalkoztunk, amelyekre a minimax kereséssel optimális lépések találhatók. Ebben az alfejezetben a <span class="strong"><strong>játékelmélet</strong></span> (<span class="strong"><strong>game theor</strong></span><span class="strong"><strong>y</strong></span>) azon vonatkozásait tanulmányozzuk, amelyek felhasználhatók szimultán játékok elemzésére. Egyszerűsítés céljából elsőként olyan játékokat nézünk meg, amelyek csak egy lépés hosszúak. A „játék” szó és az egyetlen lépésre való korlátozás ezt triviálisnak tüntetheti fel, de valójában a játékelméletet nagyon komoly döntéshozatali helyzetekben használják – ideértve a bankcsődeljárásokat, a távközlési frekvenciasávok aukcióját, a termékfejlesztési és ármegállapítási döntéseket, illetve a honvédelmi kérdéseket – olyan helyzetekben, amelyek dollármilliárdok és életek százezreinek a sorsát érintik. A játékelmélet legalább kétféle módon használható fel:</p><a id="ID_727_oldal"/><div class="orderedlist"><ol class="orderedlist"><li class="listitem"><p><span class="strong"><strong>Ágenstervezés</strong></span> (<span class="strong"><strong>agent design</strong></span>): A játékelmélet képes elemezni az ágensek döntéseit, és kiszámítani az egyes döntések várható hasznosságát (azon feltevés mellett, hogy más ágensek a játékelmélet szerint optimálisan cselekednek). Például a <span class="strong"><strong>kétujjas snóblijá</strong></span><span class="strong"><strong>ték</strong></span>ban (<span class="strong"><strong>two-finger Morra</strong></span>) két játékos, <span class="emphasis"><em>O </em></span>és <span class="emphasis"><em>E</em></span> egyidejűleg felmutatja egy vagy két ujját. Legyen az ujjak összes száma <span class="emphasis"><em>f</em></span>. Ha <span class="emphasis"><em>f</em></span> páratlan, akkor <span class="emphasis"><em>O</em></span> kap <span class="emphasis"><em>f</em></span> dollárt <span class="emphasis"><em>E</em></span>-től, és ha <span class="emphasis"><em>f</em></span> páros, akkor <span class="emphasis"><em>E</em></span> kap <span class="emphasis"><em>f</em></span> dollárt <span class="emphasis"><em>O</em></span>-tól. A játékelmélet képes meghatározni a legjobb stratégiát egy racionális ellenféllel szemben, és az egyes játékosok várható hasznát.<sup>[<a id="id717179" href="#ftn.id717179" class="footnote">175</a>]</sup></p></li><li class="listitem"><p><span class="strong"><strong>Működési mód tervezés</strong></span> (<span class="strong"><strong>mechanism design</strong></span>): Amikor a környezetet számos ágens népesíti be, előfordulhat, hogy a környezet szabályait (azaz a játékot, amit az ágenseknek játszaniuk kell) olyannak határozhatjuk meg, hogy az összes ágens együttes haszna akkor maximális, amikor mindegyik ágens egy saját hasznát maximáló játékelméleti megoldást követ. Például a játékelmélet segíthet olyan protokollok tervezésében az internetes forgalomirányítók számára, hogy minden irányítónak olyan ösztönzői legyenek, hogy a globális átvitel maximális legyen. A működési mód tervezés arra is felhasználható, hogy olyan intelligens <span class="strong"><strong>többágenses rendszer</strong></span>eket (<span class="strong"><strong>multiagent system</strong></span>s) hozzunk létre, amelyek komplex problémákat elosztott módon oldanak meg, anélkül, hogy az egyes ágenseknek ismerniük kellene a megoldandó teljes problémát.</p></li></ol></div><p>Egy játékot a játékelméletben a következő alkotóelemek definiálnak:</p><div class="itemizedlist"><ul class="itemizedlist"><li class="listitem"><p><span class="strong"><strong>Játékos</strong></span>ok (<span class="strong"><strong>player</strong></span>) vagy ágensek, akik döntéseket hoznak. A legnagyobb figyelem a kétszemélyes játékokra irányult, bár az <span class="emphasis"><em>n</em></span> személyes játékok <span class="emphasis"><em>n </em></span>&gt; 2-re szintén gyakoriak. A játékosokra nagybetűs neveket használunk, mint <span class="emphasis"><em>Aliz</em></span> és <span class="emphasis"><em>Bendegúz</em></span> vagy <span class="emphasis"><em>O</em></span> és <span class="emphasis"><em>E</em></span>.</p></li><li class="listitem"><p><span class="strong"><strong>Cselekvés</strong></span>ek (<span class="strong"><strong>action</strong></span>s), amiket a játékosok választhatnak. A cselekvéseknek kisbetűs neveket választunk, mint az <span class="emphasis"><em>egy</em></span> vagy a <span class="emphasis"><em>tanúskodik</em></span>. Lehet, hogy a játékosok a cselekvéseknek ugyanazt a halmazát érik el, de az is lehet, hogy különbözőt.</p></li><li class="listitem"><p><span class="strong"><strong>Jutalommátrix</strong></span> (<span class="strong"><strong>payoff matrix</strong></span>), ami az összes játékos cselekvéseinek mindegyik kombinációjára, mindegyik játékos számára megadja a hasznosságot. A jutalommátrix a kétujjas snóblijátékhoz a következő:</p></li></ul></div><p><span class="inlinemediaobject"><img src="kepek/727-1.png" alt="Többágenses döntések: a játékelmélet"/></span></p><p>	Például a jobb alsó sarokban az látható, amikor <span class="emphasis"><em>O</em></span> a kettő cselekvést és <span class="emphasis"><em>E</em></span> szintén a kettő cselekvést választja, a jutalom <span class="emphasis"><em>E</em></span>-nek 4, <span class="emphasis"><em>O</em></span>-nak pedig –4.</p><p>Minden játékosnak a játékban választania kell, és aztán végrehajtani egy <span class="strong"><strong>stratégiá</strong></span>t (<span class="strong"><strong>strategy</strong></span>) (ami a 16. fejezetben szereplő eljárásmód elnevezése a játékelméletben). A <span class="strong"><strong>tiszta stratégia</strong></span> (<span class="strong"><strong>pure strategy</strong></span>) egy determinisztikus eljárásmód, ami mindegyik helyzethez előír egy végrehajtandó konkrét cselekvést; az egylépéses játékokban a tiszta stratégia csupán egyetlen cselekvés. A játékok elemzése vezetett el a <span class="strong"><strong>kevert stratégiá</strong></span>k (<span class="strong"><strong>mixed strategy</strong></span>) gondolatához, amely eljárásmódban egy konkrét cselekvés véletlenszerűen kerül kiválasztásra egy adott eloszlásból a cselekvések felett. Azt a kevert stratégiát, ami <span class="emphasis"><em>p</em></span> valószínűséggel az <span class="emphasis"><em>a</em></span> cselekvést, egyébként pedig a <span class="emphasis"><em>b</em></span>-t választja, úgy jelöljük, hogy [<span class="emphasis"><em>p</em></span>: <span class="emphasis"><em>a</em></span>;<span class="emphasis"><em> </em></span>(1 – <span class="emphasis"><em>p</em></span>): <span class="emphasis"><em>b</em></span>]. Például a kétujjas snóblijátékban egy lehetséges kevert stratégia a [0,5: <span class="emphasis"><em>egy</em></span>; 0,5: <span class="emphasis"><em>kettő</em></span>]. A <span class="strong"><strong>stratégiaprofil</strong></span> (<span class="strong"><strong>strategy profil</strong></span>) egy hozzárendelés, ami mindegyik játékoshoz egy stratégiát rendel; adott stratégiaprofilnál a játék <span class="strong"><strong>kimenetel</strong></span>e (<span class="strong"><strong>outcome</strong></span>) egy numerikus érték mindegyik játékoshoz.</p><p>Egy játék<span class="strong"><strong> megoldás</strong></span>a (<span class="strong"><strong>solution</strong></span>) egy olyan stratégiaprofil, amiben minden játékos egy racionális stratégiát fogad el. Látni fogjuk, hogy a játékelméletben a legfontosabb kérdés a „racionális” jelentésének a definiálása akkor, amikor mindegyik ágens csak egy részét választja meg a kimenetelt meghatározó stratégiaprofilnak. Fontos azt felismerni, hogy a kimenetelek a játék egyes meneteinek a konkrét eredményei, míg a megoldások a játék elemzéséhez használt elméleti konstrukciók. Megmutatjuk, hogy bizonyos játékoknak csak a kevert stratégiák között van megoldása. Ez azonban nem jelenti azt, hogy egy játékosnak szó szerint egy kevert stratégiát kell elfogadnia a racionális viselkedéshez.</p><p>Gondoljuk át a következő történetet: két állítólagos betörőt, Alizt és Bendegúzt tetten érik egy betörés helyszínéhez közel, és a rendőrség külön-külön kihallgatja őket. Mindketten tudják, hogy ha mindketten beismerik a bűncselekményt, akkor 5 év börtönt kapnak betörésért, de ha mindketten tagadnak, akkor csak 1 évet kapnak lopott holmik birtoklásának enyhébb vádjával. Azonban a rendőrség külön-külön alkut ajánl mindkettőnek: ha a partneredről tanúsítod, hogy egy betörőbanda vezetője, akkor szabadon engednek, míg a partnered 10 évet kap. Ekkor Aliz és Bendegúz az úgynevezett <span class="strong"><strong>fogolydilemmá</strong></span>val (<span class="strong"><strong>prisoner’s dilemma</strong></span>) szembesülnek: tanúskodniuk kell vagy tagadniuk? Racionális ágensként Aliz és Bendegúz is a saját várható hasznosságát akarja maximálni. Tegyük fel, hogy Alizt teljességgel hidegen hagyja partnerének a sorsa, így az ő hasznossága a saját börtönben töltött éveinek számával arányosan csökken, függetlenül attól, hogy mi történik Bendegúzzal. Bendegúz teljesen hasonlóan érez. A racionális döntés meghozatalához mindketten megalkotják a következő jutalommátrixot:</p><p><span class="inlinemediaobject"><img src="kepek/728-1.png" alt="Többágenses döntések: a játékelmélet"/></span></p><p>Aliz a következőképpen elemzi a jutalommátrixot: Tegyük fel, hogy Bendegúz tanúskodik. Ha tanúskodom, 5 évet kapok, és 10 évet, ha nem, ebben az esetben a tanúskodás jobb. Másrészről, ha Bendegúz tagad, akkor 0 évet kapok, ha tanúskodom, és 1 évet, ha tagadok, így a tanúskodás ebben az esetben is jobb. Így mindkét esetben számomra jobb tanúskodni, így ez az, amit tennem kell.</p><p>Aliz felfedezte, hogy a <span class="emphasis"><em>tanúskodás</em></span> a játék <span class="strong"><strong>domináns stratégiá</strong></span>ja (<span class="strong"><strong>dominant strategy</strong></span>). Azt mondjuk, hogy egy <span class="emphasis"><em>p</em></span> játékos egy <span class="emphasis"><em>s</em></span> stratégiája <span class="strong"><strong>erősen dominál</strong></span>ja (<span class="strong"><strong>strongly dominate</strong></span>) az <span class="emphasis"><em>s</em></span>′ stratégiát, ha az <span class="emphasis"><em>s</em></span> kimenetele <span class="emphasis"><em>p</em></span> számára jobb, mint az <span class="emphasis"><em>s</em></span>′ kimenetele, a többi játékos minden stratégiaválasztása esetén. Egy <span class="emphasis"><em>s</em></span> stratégia <span class="strong"><strong>gyengén dominál</strong></span>ja (<span class="strong"><strong>weakly dominates</strong></span>) <span class="emphasis"><em>s</em></span>′-t, ha <span class="emphasis"><em>s</em></span> jobb, mint <span class="emphasis"><em>s</em></span>′ legalább egy stratégiaprofilnál, és nem rosszabb a többiben. Egy domináns stratégia olyan stratégia, ami az összes többit dominálja. Egy erősen dominált stratégiát irracionális követni, és ha létezik, irracionális eltérni a domináns stratégiától. Racionális volta miatt Aliz a domináns stratégiát választja. Már csak egy kevés terminológiára van szükségünk a továbbhaladáshoz: egy kimenetelt <span class="strong"><strong>Pareto-optimális</strong></span>nak (<span class="strong"><strong>Pareto optimal</strong></span>) nevezünk,<sup>[<a id="id717511" href="#ftn.id717511" class="footnote">176</a>]</sup> ha nincs másik kimenetel, amit az összes játékos preferálna. Egy kimenetel <span class="strong"><strong>Pareto-dominált</strong></span> (<span class="strong"><strong>Pareto dominated</strong></span>) egy másik kimenetel által, ha az összes játékos a másik kimenetelt preferálná.</p><p>Ha Aliz okos és racionális, folytatni fogja az érvelést a következőképpen: Bendegúz domináns stratégiája szintén a tanúskodás. Így ő is tanúskodni fog, és mindketten 5 évet kapunk. Amikor mindegyik játékosnak van domináns stratégiája, ezek kombinációját <span class="strong"><strong>domináns stratégiai egyensúly</strong></span>nak (<span class="strong"><strong>dominant strategy equilibrium</strong></span>) nevezzük. Általában egy stratégiaprofil akkor van <span class="strong"><strong>egyensúlyi helyzet</strong></span>ben (<span class="strong"><strong>equilibrium</strong></span>), ha egyik játékos sem nyer stratégiája váltásával, az összes többi játékos stratégiájának változatlansága mellett. Egy egyensúlyi helyzet lényegében egy <span class="strong"><strong>lokális optimum</strong></span> (<span class="strong"><strong>local optimu</strong></span><span class="strong"><strong>m</strong></span>) az eljárásmódok terében: egy csúcs teteje lejtőkkel minden dimenzióban, ahol a dimenziók egy játékos stratégiai választásaihoz tartoznak.</p><p>A <span class="emphasis"><em>dilemma</em></span> a fogolydilemmában az, hogy az egyensúlyi helyzet kimenetele mindkét játékosnak rosszabb, mint az a kimenetel, amit akkor érnének el, ha mindketten megtagadnák a tanúskodást. Másképpen fogalmazva, az egyensúlyi megoldás kimenete Pareto-dominált a (<span class="emphasis"><em>tagad</em></span>, <span class="emphasis"><em>tagad</em></span>)-nak a (–1, –1)-es kimenetelével.</p><p>Van-e módja Aliznak és Bendegúznak a (–1, –1)-es kimenetelt elérni? Az bizonyosan <span class="emphasis"><em>megengedett lehetőség</em></span> mindkettőjüknek, hogy megtagadják a tanúskodást, de <span class="emphasis"><em>valószínűtlen</em></span> lehetőség. Akármelyik játékos is kezdene elmélkedni azon, hogy a <span class="emphasis"><em>tagadást</em></span> választja, felismeri, hogy jobban teszi, ha a <span class="emphasis"><em>tanúskodik</em></span>. Az egyensúlyi helyzetnek ez a vonzereje.</p><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p>A matematikus John Nash (1928–) bebizonyította, hogy <span class="emphasis"><em>minden játéknak van egy itt definiált típusú egyensúlyi helyzete</em></span>. Ezt a tiszteletére most már Nash-egyensúlynak nevezik. Nyilvánvaló, hogy egy domináns stratégiai egyensúly <span class="strong"><strong>Nash-egyensúly</strong></span> (<span class="strong"><strong>Nash equilibrium</strong></span>) (lásd 17.9. feladat), de nem minden játéknak vannak domináns stratégiái. Nash tétele azt mondja ki, hogy egyensúlyi stratégiák akkor is léteznek, ha nincs domináns stratégia.</p></div><p>A fogolydilemmánál csak a (<span class="emphasis"><em>tanúskodik</em></span>, <span class="emphasis"><em>tanúskodik</em></span>) stratégiaprofil Nash-egyensúly. Nehezen látható, hogy racionális játékosok hogyan tudják elkerülni ennek a kimenetelét, mivel bármely javasolt nem egyensúlyi megoldásnál legalább egy játékos kísértésben lenne, hogy változtasson a stratégiáján. Játékelméleti kutatók egyetértenek, hogy a Nash-egyensúly fennállása szükséges feltétel egy megoldás fennállásához – bár abban már nem értenek egyet, hogy ez elégséges feltétel-e.</p><p>A (<span class="emphasis"><em>tanúskodik</em></span>,<span class="emphasis"><em> tanúskodik</em></span>) megoldás könnyűszerrel elkerülhető, ha valamilyen módon megváltoztatjuk a játékot (vagy a játékosokat). Módosíthatjuk például egy olyan iterált játékra, amiben a játékosok tudják, hogy újra találkozni fognak (de az döntő, hogy bizonytalanok legyenek abban, hogy hányszor fognak még újra találkozni). Vagy ha az ágensek morális meggyőződése erősíti az együttműködést és az igazságosságot, megváltoztathatjuk a jutalommátrixot úgy, hogy tükrözze az egyes ágensek többiekkel való együttműködésének a hasznosságát. Később látni fogjuk, hogy az ágens olyan megváltoztatása, hogy a számítási kapacitása korlátos, ahelyett hogy teljesen racionális következtetésre lenne képes, szintén befolyásolja a kimenetelt, mivel azt árulhatja el az egyik ágensnek, hogy a másik racionalitása korlátos.</p><p>Most nézzünk meg egy játékot, aminek nincs domináns stratégiája. Az Acme nevű videojáték-hardver gyártójának döntenie kell, hogy a következő játékgép DVD-ket vagy CD-ket használjon. Eközben a videojáték-szoftver gyártójának, Bestnek is döntenie kell, hogy DVD-n vagy CD-n adja ki a következő játékát. A nyereség mindkettőjüknek pozitív, ha egyetértenek, és negatív, ha eltérnek, ahogy a következő jutalommátrixból ez látható:</p><p><span class="inlinemediaobject"><img src="kepek/730-1.png" alt="Többágenses döntések: a játékelmélet"/></span></p><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p>Erre a játékra nincs domináns stratégiai egyensúly, de létezik két Nash-egyensúly: (<span class="emphasis"><em>dvd</em></span>, <span class="emphasis"><em>dvd</em></span>) és (<span class="emphasis"><em>cd</em></span>, <span class="emphasis"><em>cd</em></span>). Tudjuk, hogy ezek Nash-egyensúlyok, mivel akármelyik játékos is vált egyoldalúan egy különböző stratégiára, az rosszabbul fog állni. Most az ágenseknek a problémája a következő: <span class="emphasis"><em>több elfogadható megoldás is létezik, de ha az egyes ágensek különböző megoldást választanak, akkor a kiadódó stratégiaprofil egyáltalán nem lesz megoldás, és mindkét ágens veszteséget fog elszenvedni. </em></span>Hogyan egyezhetnek meg egy megoldásban? Egy válasz erre, hogy mindkettőnek a Pareto-optimális megoldást kell választania (<span class="emphasis"><em>dvd</em></span>, <span class="emphasis"><em>dvd</em></span>); azaz leszűkíthetjük a „megoldás” definícióját az egyértelmű Pareto-optimális Nash-egyensúlyokra, feltéve, hogy létezik ilyen. Minden játéknak van legalább egy Pareto-optimális megoldása, de egy játéknak lehet több egyensúlyi pontja, de lehet, hogy ezek nem egyensúlyi pontok. Például beállíthatjuk a jutalmakat a (<span class="emphasis"><em>dvd</em></span>, <span class="emphasis"><em>dvd</em></span>)-nél 5-re 9 helyett. Ebben az esetben két egyenlő Pareto-optimális egyensúlyi pont létezik. A közöttük való választáshoz az ágensek vagy találgatnak, vagy <span class="emphasis"><em>kommunikálnak</em></span>, ami vagy egy megállapodás kimondását jelenti, ami sorrendezi a megoldásokat a játék megkezdődése előtt, vagy tárgyalást jelent, hogy egy kölcsönösen előnyös megoldás alakuljon ki a játék folyamán (ami egy többlépéses játék részeként megjelenő kommunikációs cselekvések létét jelentené). A kommunikáció így pontosan ugyanazokból az okokból jelenik meg, mint a többágenses tervezésnél a 12. fejezetben. Az ilyen játékokat, ahol a játékosoknak szükséges kommunikálniuk, <span class="strong"><strong>koordinációs játék</strong></span>oknak (<span class="strong"><strong>coordination game</strong></span>s) nevezzük.</p></div><p>Láttuk, hogy egy játéknak lehet több mint egy Nash-egyensúlya: honnan tudjuk, hogy minden játéknak van legalább egy? Az lehetséges, hogy egy játéknak nincs tiszta stratégiájú Nash-egyensúlya. Gondoljunk át például egy tetszőleges <span class="emphasis"><em>tiszta stratégiájú </em></span>profilt a kétujjas snóblijátékhoz (<a class="xref" href="ch17s06.md#ID_727_oldal">„Többágenses döntések: a játékelmélet”</a> rész). Ha az ujjak összértéke páros, akkor <span class="emphasis"><em>O</em></span> szeretne váltani; ha páratlan, akkor pedig <span class="emphasis"><em>E</em></span> szeretne váltani. Így egy tiszta stratégiájú profil nem lehet egyensúlyi, és kevert stratégiákat kell megnéznünk.</p><p>De melyik kevert stratégiát? 1928-ban Neumann kifejlesztett egy módszert az optimális kevert stratégia megkeresésére kétszemélyes zérusösszegű játékokra. A <span class="strong"><strong>zérusössze</strong></span><span class="strong"><strong>gű játék</strong></span><sup>[<a id="id717713" href="#ftn.id717713" class="footnote">177</a>]</sup> (<span class="strong"><strong>zero-sum game</strong></span>) olyan játék, amiben a jutalmak a jutalommátrix elemeiben nullára összegződnek. Világos, hogy a snóblijáték ilyen játék. A kétszemélyes zérusösszegű játékoknál tudjuk, hogy a jutalmak egyenlők és ellentétesek, így csak az egyik játékos jutalmait kell figyelembe vennünk, aki a maximáló lesz (ahogy a 6. fejezetben is). A snóblijátéknál az <span class="emphasis"><em>E</em></span> páros játékost választjuk maximálónak, így a jutalommátrixot az <span class="emphasis"><em>U<sub>E</sub></em></span>(<span class="emphasis"><em>e</em></span>,<span class="emphasis"><em> o</em></span>)<span class="emphasis"><em> </em></span>értékekkel definiálhatjuk – a jutalom <span class="emphasis"><em>E</em></span>-nek, ha <span class="emphasis"><em>E</em></span> <span class="emphasis"><em>e</em></span>-t hajt végre és <span class="emphasis"><em>O</em></span> <span class="emphasis"><em>o</em></span>-t.</p><p>Neumann módszerét <span class="strong"><strong>maximin techniká</strong></span>nak nevezik, és a következő módon működik:</p><div class="itemizedlist"><ul class="itemizedlist"><li class="listitem"><p>Tegyük fel, hogy úgy változtatjuk meg a szabályokat, hogy elsőként <span class="emphasis"><em>E</em></span>-nek kötelező felfedni a stratégiáját, majd <span class="emphasis"><em>O</em></span> következik. Így egy fordulókon alapuló játékot kapunk, amire a standard <span class="strong"><strong>minimax algoritmus</strong></span>t alkalmazhatjuk a 6. fejezetből. Tegyük fel, hogy ez egy <span class="emphasis"><em>U</em></span><sub><span class="emphasis"><em>E</em></span>,<span class="emphasis"><em>O</em></span></sub> kimenetelt ad. Nyilvánvaló, hogy ez a játék <span class="emphasis"><em>O</em></span>-nak kedvez, így a játék igazi hasznossága (<span class="emphasis"><em>E</em></span> szempontjából) legalább <span class="emphasis"><em>U</em></span><sub><span class="emphasis"><em>E</em></span>,<span class="emphasis"><em>O</em></span></sub>. Például ha csak tiszta stratégiákat nézünk, a minimax játékfának a gyökérbeli értéke –3 (lásd 17.11. (a) ábra), így tudjuk, hogy <span class="emphasis"><em>U</em></span> ≥ –3.</p></li><li class="listitem"><p>Most tegyük fel, hogy a szabályokat úgy változtatjuk meg, hogy elsőként <span class="emphasis"><em>O</em></span>-nak kötelező felfednie a stratégiáját, majd <span class="emphasis"><em>E</em></span> következik. Ennek a játéknak a minimax értéke <span class="emphasis"><em>U</em></span><sub><span class="emphasis"><em>E</em></span>,<span class="emphasis"><em>O</em></span></sub>, és mivel ez a játék <span class="emphasis"><em>E</em></span>-nek kedvez, tudjuk, hogy <span class="emphasis"><em>U</em></span> <span class="emphasis"><em>legfeljebb</em></span> <span class="emphasis"><em>U</em></span><sub><span class="emphasis"><em>E</em></span>,<span class="emphasis"><em>O</em></span></sub>. Tiszta stratégiáknál az érték +2 (lásd 17.11. (b) ábra), így tudjuk, hogy <span class="emphasis"><em>U </em></span>≤ +2.</p></li></ul></div><p class="Tartalom3">Ezt a két érvelést összekapcsolva láthatjuk, hogy a megoldás valódi hasznossága (<span class="emphasis"><em>U</em></span>) eleget fog tenni annak, hogy</p><p><code class="code"><em><span class="remark">U</span></em><sub><em><span class="remark">E</span></em>,<em><span class="remark">O</span></em></sub> ≤ <em><span class="remark">U </span></em>≤ <em><span class="remark">U</span></em><sub><em><span class="remark">O</span></em>,<em><span class="remark">E</span></em></sub><em><span class="remark">	</span></em>	vagy ebben az esetben	     –3 ≤ <em><span class="remark">U </span></em>≤ 2</code></p><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p>Az <span class="emphasis"><em>U</em></span> értékének pontos megállapításához az elemzésünkben át kell térni a kevert stratégiákra. Elsőként vegyük észre a következőt: <span class="emphasis"><em>ha az első játékos felfedte a stratégiáját, a második nem veszthet azzal, hogy tiszta stratégiát követ</em></span>. Az ok egyszerű: ha a második játékos egy [<span class="emphasis"><em>p</em></span>: <span class="emphasis"><em>egy</em></span>; (1 – <span class="emphasis"><em>p</em></span>): <span class="emphasis"><em>kettő</em></span>] kevert stratégiát játszik, akkor a várható hasznossága a tiszta stratégiák hasznosságainak, <span class="emphasis"><em>u<sub>egy</sub></em></span>-nek és <span class="emphasis"><em>u<sub>kettő</sub></em></span>-nek egy lineáris kombinációja, <span class="emphasis"><em>(p</em></span> <span class="emphasis"><em>u<sub>egy</sub></em></span> + (1 – <span class="emphasis"><em>p</em></span>) · <span class="emphasis"><em>u<sub>kettő</sub></em></span>). Ez a lineáris kombináció nem haladhatja meg az <span class="emphasis"><em>u<sub>egy</sub></em></span> és az <span class="emphasis"><em>u<sub>kettő</sub></em></span> közül a nagyobbat, így a második játékos is játszhat egy tiszta stratégiát.</p></div><p>Ezt az észrevételt emlékezetünkben tartva, a minimax fáknál képzelhetjük azt, hogy a gyökérnél végtelen sok ág van, amelyek az első játékos által választható végtelen sok kevert stratégiához tartoznak. Ezek mindegyike egy kettős elágazású csomóponthoz vezet, amelyek a második játékos tiszta stratégiáihoz tartoznak. Ezeket a végtelen fákat úgy ábrázoljuk véges módon, hogy a gyökérnél egy „parametrizált” választás van:</p><div class="itemizedlist"><ul class="itemizedlist"><li class="listitem"><p>Ha <span class="emphasis"><em>E</em></span> lép először, a helyzet a 17.11. (c) ábrán látható. <span class="emphasis"><em>E</em></span> a gyökérnél [<span class="emphasis"><em>p</em></span>: <span class="emphasis"><em>egy</em></span>; (1 – <span class="emphasis"><em>p</em></span>): <span class="emphasis"><em>kettő</em></span>]<span class="emphasis"><em> </em></span>szerint játszik, és <span class="emphasis"><em>O</em></span> <span class="emphasis"><em>p</em></span> értéke alapján választ egy lépést. Ha <span class="emphasis"><em>O</em></span> <span class="emphasis"><em>egy</em></span>-et választ, a várható jutalom (<span class="emphasis"><em>E</em></span>-nek) 2<span class="emphasis"><em>p</em></span> – 3(1 – <span class="emphasis"><em>p</em></span>) = 5<span class="emphasis"><em>p</em></span> – 3; ha <span class="emphasis"><em>O</em></span> <span class="emphasis"><em>kettő</em></span>-t választ, a várható jutalom –3<span class="emphasis"><em>p </em></span>+<span class="emphasis"><em> </em></span>4(1 – <span class="emphasis"><em>p</em></span>) = 4 – 7<span class="emphasis"><em>p</em></span>. Ezeket a jutalmakat mint egyeneseket tüntethetjük fel a grafikonon, ahol <span class="emphasis"><em>p</em></span> 0 és 1 között lehet az <span class="emphasis"><em>x</em></span> tengelyen, ahogyan az a 17.11. (e) ábrán látható. <span class="emphasis"><em>O</em></span>, a minimalizáló, mindig az alsót fogja választani a két egyenes közül, amit az ábrán a vastag egyenes jelez. Így a legjobb, amit <span class="emphasis"><em>E</em></span> tehet a gyökérnél, hogy <span class="emphasis"><em>p</em></span>-t a metszéspontnál választja meg, aminek értéke:</p></li></ul></div><p><code class="code">	5<em><span class="remark">p</span></em> – 3 = 4 – 7<em><span class="remark">p    </span></em>⇒<em><span class="remark">      p </span></em>= 7/12</code></p><p>A hasznosság <span class="emphasis"><em>E</em></span> számára ebben a pontban <span class="emphasis"><em>U</em></span><sub><span class="emphasis"><em>E</em></span>,<span class="emphasis"><em>O</em></span></sub> = –1/12.</p><div class="itemizedlist"><ul class="itemizedlist"><li class="listitem"><p>Ha <span class="emphasis"><em>O</em></span> lép először, a helyzet a 17.11. (d) ábrán látható. <span class="emphasis"><em>O</em></span> a gyökérnél [<span class="emphasis"><em>q</em></span>: <span class="emphasis"><em>egy</em></span>; (1 – <span class="emphasis"><em>q</em></span>): <span class="emphasis"><em>kettő</em></span>]<span class="emphasis"><em> </em></span>szerint játszik, és <span class="emphasis"><em>E</em></span> a <span class="emphasis"><em>q</em></span> értéke alapján választ egy lépést. A jutalmak 2<span class="emphasis"><em>q</em></span> – 3(1 –<span class="emphasis"><em>q</em></span>) = 5<span class="emphasis"><em>q</em></span> – 3 és –3<span class="emphasis"><em>q </em></span>+<span class="emphasis"><em> </em></span>4(1 – <span class="emphasis"><em>q</em></span>) = 4 – 7<span class="emphasis"><em>q</em></span>.<sup>[<a id="id718207" href="#ftn.id718207" class="footnote">178</a>]</sup> Ismét látható a 17.11. (f) ábrán, hogy a legjobb, amit <span class="emphasis"><em>O</em></span> a gyökérnél tehet, hogy a metszéspontot választja:</p></li></ul></div><p><code class="code">	5<em><span class="remark">q</span></em> – 3 = 4 – 7<em><span class="remark">q     </span></em>⇒<em><span class="remark">     q</span></em> = 7/12</code></p><p>A hasznosság <span class="emphasis"><em>E</em></span> számára ebben a pontban <span class="emphasis"><em>U</em></span><sub><span class="emphasis"><em>O</em></span>,<span class="emphasis"><em>E</em></span></sub> = –1/12.</p><p>Most már tudjuk, hogy a játék valódi hasznossága –1/12 és –1/12 között helyezkedik el, azaz pontosan –1/12! (A tanulság az, hogy ebben a játékban jobb <span class="emphasis"><em>O</em></span>-nak lenni, mint <span class="emphasis"><em>E</em></span>-nek.) Továbbá, a valódi hasznosságot a [7/12: <span class="emphasis"><em>egy</em></span>; 5/12: <span class="emphasis"><em>kettő</em></span>] kevert stratégiával lehet elérni, amit mindkét játékosnak érdemes követnie. Ezt a stratégiát a játék <span class="strong"><strong>maximin egyensúly</strong></span>ának nevezik (<span class="strong"><strong>maximin equilibrium</strong></span>), és ez egy Nash-egyensúly. Vegyük észre, hogy az egyensúlyi kevert stratégia minden komponensének ugyanaz a várható hasznossága. Ebben az esetben mind az <span class="emphasis"><em>egy</em></span>-nek, mind a <span class="emphasis"><em>kettő</em></span>-nek ugyanaz a várható hasznossága, –1/12, mint magának a kevert stratégiának.</p><div class="important" title="Fontos" style="margin-left: 0.5in; margin-right: 0.5in;"><h3 class="title">Fontos</h3><p>A snóblijátékra vonatkozó eredményünk Neumann általános eredményének egy példája: <span class="emphasis"><em>minden kétszemélyes, zérusösszegű játéknak van egy maximin egyensúlya, amikor kevert stratégiák lehetségesek.</em></span> Továbbá, egy zérusösszegű játékban minden Nash-egyensúly mindkét játékos számára egy maximin. A maximin egyensúly megtalálásának általános algoritmusa zérusösszegű játékokban kissé bonyolultabb, mint amit a 17.11. (e) és 17.11. (f) ábra sugallhatna. Ha <span class="emphasis"><em>n</em></span> cselekvés lehetséges, akkor egy kevert stratégia egy pont az <span class="emphasis"><em>n</em></span> dimenziós térben, és az egyenesek hipersíkok lesznek. Az is lehetséges, hogy a második játékos számára bizonyos tiszta stratégiák másokkal domináltak, így ezek nem optimálisak az első játékos <span class="emphasis"><em>egyetlen</em></span> stratégiája ellen sem. Az összes ilyen stratégia eltávolítása után (amit lehet, hogy ismétlődően kell elvégezni), az optimális választás a gyökérnél a legmagasabb (vagy a legalacsonyabb) metszéspontja a megmaradt hipersíkoknak. Ennek a választásnak a megtalálása <span class="strong"><strong>lineáris programozás</strong></span>i feladat (<span class="strong"><strong>linear programming</strong></span>): egy célfüggvény maximálása lineáris kényszerek mellett. Ilyen problémák szabványos technikákkal megoldhatók polinomiális időkomplexitással a cselekvések számában (és a jutalomfüggvény megadásához használt bitek számában, ha precízek akarunk lenni).</p></div><p>A kérdés továbbra is megválaszolatlan, mit kell egy racionális ágensnek konkrétan <span class="emphasis"><em>tennie</em></span> ha a snóblijáték egy menetét játssza? A racionális ágens le fogja vezetni azt a tényt, hogy a [7/12: <span class="emphasis"><em>egy</em></span>; 5/12: <span class="emphasis"><em>kettő</em></span>] egy maximin egyensúlyi stratégia, azt fogja feltételezni, hogy egy racionális ellenfélnél ez a tudás kölcsönös. Az ágens használhat egy 12 oldalú kockát vagy egy véletlenszám generátort, hogy e szerint a kevert stratégia szerint sorsoljon, amely esetben a várható jutalom <span class="emphasis"><em>E</em></span> számára –1/12. Vagy az ágens egyszerűen dönthet úgy, hogy mindig <span class="emphasis"><em>egy</em></span>-et vagy <span class="emphasis"><em>kettő</em></span>-t játszik. A várható jutalom bármely esetben –1/12 marad <span class="emphasis"><em>E</em></span> számára. Érdekes, hogy egy konkrét cselekvés egyoldalú megválasztása nem veszélyezteti a várható jutalmat, de ha a másik ágnes számára ismertté válik egy ilyen egyoldalú döntés, az <span class="emphasis"><em>már befolyásolja </em></span>a várható jutalmat, hiszen az ellenfél ennek megfelelően igazíthatja a stratégiáját.</p><div class="figure"><a id="id718377"/><p class="title"><strong>17.11. ábra - (a) és (b): Minimax játékfák a kétujjas snóblijátékhoz, ha a játékosok a fordulókban tiszta stratégiát játszanak. (c) és (d): Parametrizált játékfák, ahol az első játékos kevert stratégiát játszik. A jutalmak függnek a kevert stratégia (<span class="emphasis"><em>p</em></span> és <span class="emphasis"><em>q</em></span>) valószínűségi paramétereitől. (e) és (f): A valószínűségi paraméter bármely konkrét értékénél a második játékos a két cselekvés közül a „jobbikat” fogja választani, így az első játékos kevert stratágiájának az értékét a vastag vonal jelöli. Az első játékos a kevert stratégia valószínűségi paraméterét a metszéspontnál fogja megválasztani.</strong></p><div class="figure-contents"><div class="mediaobject"><img src="kepek/17-11.png" alt="(a) és (b): Minimax játékfák a kétujjas snóblijátékhoz, ha a játékosok a fordulókban tiszta stratégiát játszanak. (c) és (d): Parametrizált játékfák, ahol az első játékos kevert stratégiát játszik. A jutalmak függnek a kevert stratégia (p és q) valószínűségi paramétereitől. (e) és (f): A valószínűségi paraméter bármely konkrét értékénél a második játékos a két cselekvés közül a „jobbikat” fogja választani, így az első játékos kevert stratágiájának az értékét a vastag vonal jelöli. Az első játékos a kevert stratégia valószínűségi paraméterét a metszéspontnál fogja megválasztani."/></div></div></div><p>A megoldások (azaz Nash-egyensúlyok) megtalálása nem zéró összegű véges játékokra kissé bonyolultabb. Az általános megközelítés kétlépéses: (1) Soroljuk fel a cselekvések összes lehetséges részhalmazát, amelyek kevert stratégiákat alkothatnak. Például elsőként próbálkozzunk az összes olyan stratégiaprofillal, amelyekben mindegyik játékos egyetlen cselekvést használ, aztán azokkal, amelyekben mindegyik játékos egy vagy két cselekvést használ és így tovább. Ez a cselekvések számában exponenciális, és így csak viszonylag kis játékoknál alkalmazható. (2) Minden (1)-ben felsorolt stratégiaprofilnál ellenőrizzük, hogy az egyensúlyi-e. Ez olyan egyenletek és egyenlőtlenségek egy rendszerének a megoldásával érhető el, amelyek hasonlók a zérusösszegű játékban használtakhoz. Két játékosra ezek az egyenletek lineárisak, és alapvető lineáris programozási technikákkal megoldhatók, de három vagy több játékosnál már nem-lineárisak, és esetleg nagyon nehezen oldhatók meg.</p><p>Eddig csak egylépéses játékokat vizsgáltunk. A legegyszerűbb többlépéses játék az <span class="strong"><strong>ismétlődő játék</strong></span> (<span class="strong"><strong>repeated game</strong></span>), amelyben a játékosok újra és újra ugyanazzal a választással szembesülnek, de az egyes alkalmakkor már ismert az összes játékos korábbi választásainak a története. Az ismétlődő játéknál egy stratégiaprofil egy cselekvésválasztást ad meg mindegyik játékos számára, minden időpontban és a korábbi választások minden lehetséges történetére. Ahogyan az MDF-eknél, a jutalmak az időben additívak.</p><p>Gondoljuk át a fogolydilemma ismétlődő változatát. Együtt fog-e működni Aliz és Bendegúz, visszautasítva a tanúskodást, azt tudva, hogy újra fognak találkozni? A válasz a találkozás részleteitől függ. Tegyük fel, hogy Aliz és Bendegúz tudja, hogy pontosan 100 menetben játszanak fogolydilemmásat. Ekkor mindketten tudják, hogy a 100. menet nem lesz ismételt játék – azaz, a kimenetelének nincs hatása jövőbeli menetekre –, és ezért ebben a menetben mindketten a domináns stratégiát, a <span class="emphasis"><em>tanúskodás</em></span>-t választják. De a 100. menet meghatározásával a 99. menetnek nem lehet hatása következő menetekre, így ennek szintén lesz egy domináns stratégiai egyensúlya a (<span class="emphasis"><em>tanúskodik, tanúskodik</em></span>)-nál. Indukcióval mindkét játékos a tanúskodást fogja választani minden menetben, fejenként összesen 500 év börtönt kapva. Eltérő megoldásokat nyerhetünk az interakció szabályainak a megváltoztatásával. Tegyük fel, hogy minden menet után 99% esélye van, hogy a játékosok újra találkoznak.</p><p>Ekkor a menetek várható száma még mindig 100, de egyik játékos sem tudja biztosan, hogy melyik menet lesz az utolsó. Ezen feltételek mellett együttműködőbb viselkedés lehetséges. Például a <span class="emphasis"><em>tagadás</em></span> mindegyik játékosnak egyensúlyi stratégia<span class="emphasis"><em> </em></span>mindaddig, amíg<span class="emphasis"><em> </em></span>a másik játékos nem választ <span class="emphasis"><em>tanúskodás</em></span>-t. Ezt a stratégiát <span class="strong"><strong>örökös büntetés</strong></span>nek (<span class="strong"><strong>perpetual </strong></span><span class="strong"><strong>punishment</strong></span>) nevezik. Tegyük fel, hogy mindkét játékos ezt a stratégiát fogadta el, és ez kölcsönösen ismert. Ekkor mindaddig, amíg egyik játékos sem választotta a <span class="emphasis"><em>tanúskodás</em></span>-t, bármely időpontban a várható jövőbeli teljes jutalom mindegyik játékosnak</p><p><span class="inlinemediaobject"><img src="math/mi-17-0024.gif" alt="(a) és (b): Minimax játékfák a kétujjas snóblijátékhoz, ha a játékosok a fordulókban tiszta stratégiát játszanak. (c) és (d): Parametrizált játékfák, ahol az első játékos kevert stratégiát játszik. A jutalmak függnek a kevert stratégia (p és q) valószínűségi paramétereitől. (e) és (f): A valószínűségi paraméter bármely konkrét értékénél a második játékos a két cselekvés közül a „jobbikat” fogja választani, így az első játékos kevert stratágiájának az értékét a vastag vonal jelöli. Az első játékos a kevert stratégia valószínűségi paraméterét a metszéspontnál fogja megválasztani."/></span></p><p>Az a játékos, aki a <span class="emphasis"><em>tanúskodás</em></span>-t választja, egy 0 pontszámot nyer –1 helyett a soron következő lépésben, de a teljes várható jövőbeli jutalma a következőre változik:</p><p><span class="inlinemediaobject"><img src="math/mi-17-0025.gif" alt="(a) és (b): Minimax játékfák a kétujjas snóblijátékhoz, ha a játékosok a fordulókban tiszta stratégiát játszanak. (c) és (d): Parametrizált játékfák, ahol az első játékos kevert stratégiát játszik. A jutalmak függnek a kevert stratégia (p és q) valószínűségi paramétereitől. (e) és (f): A valószínűségi paraméter bármely konkrét értékénél a második játékos a két cselekvés közül a „jobbikat” fogja választani, így az első játékos kevert stratágiájának az értékét a vastag vonal jelöli. Az első játékos a kevert stratégia valószínűségi paraméterét a metszéspontnál fogja megválasztani."/></span></p><p>Ezért egyik lépésnél sincs indíték eltérni a (<span class="emphasis"><em>tagad</em></span>, <span class="emphasis"><em>tagad</em></span>)-tól. Az örökös büntetés a fogolydilemma egy „kölcsönösen biztosított megsemmisítési” stratégiája: alighogy az egyik játékos a tanúskodás mellett dönt, ez biztosítja, hogy mindkét játékos nagy veszteséget fog elszenvedni. De ez csak akkor elrettentő, ha a másik játékos elhiszi, hogy ezt a stratégiát fogadtuk el – vagy legalábbis hogy elfogadhattuk.</p><p>Vannak más stratégiák, amelyek megbocsátóbbak. A leghíresebb a „<span class="strong"><strong>szemet szemért</strong></span>” (<span class="strong"><strong>tit-for-tat</strong></span>), ami szerint <span class="emphasis"><em>tagadás</em></span>-sal kell kezdeni, majd megismételni a másik játékos előző lépését az összes elkövetkező lépésben. Így Aliz tagadna, ameddig Bendegúz tagadna, és a Bendegúz tanúskodása utáni lépésben ő is tanúskodna, de visszatérne a tagadáshoz, ha Bendegúz visszatért. Bár nagyon egyszerű, ez a stratégia igen robusztusnak és hatékonynak bizonyult stratégiák széles köre ellen.</p><p>Különböző megoldásokat az ágensek megváltoztatásával is kaphatunk, a találkozás szabályainak változtatása helyett. Tegyük fel, hogy az ágensek véges állapotú gépek <span class="emphasis"><em>n </em></span>állapottal, és egy <span class="emphasis"><em>m</em></span> &gt; <span class="emphasis"><em>n</em></span> lépéses játékot játszanak. Az ágensek így nem képesek reprezentálni a hátramaradó lépések számát, így azt ismeretlenként kell kezelni. Így ők nem képesek az indukciós levezetésre, és lehetőségük van a kedvezőbb (<span class="emphasis"><em>tagad</em></span>,<span class="emphasis"><em> tagad</em></span>) esetet elérni. Ebben az esetben a tudatlanság áldás – vagy inkább az, hogy elhitessük az ellenféllel, hogy tudatlanok vagyunk. Ezekben az ismétlődő játékokban a sikerünk a másik játékos <span class="emphasis"><em>benyomásán</em></span> múlik, hogy nyomulósok vagy mamlaszok vagyunk, és nem a valódi tulajdonságunkon.</p><p>Az ismétlődő játékok teljesen általános tárgyalása meghaladja a könyv kereteit, de számos helyzetben megjelennek. Például konstruálhatunk egy szekvenciális játékot, ha a 17.1. ábra 4 × 3-as világába két ágenst behelyezünk. Ha kikötjük, hogy nem következik be mozgás, amikor a két ágens ugyanarra a mezőre próbál lépni (ugyanaz a probléma számos forgalmi útkereszteződésben), akkor bizonyos tiszta stratégiák örökre beragadhatnak. Megoldás, ha mindegyik ágens véletlenszerűen választ az előrefelé lépés és a helyben maradás között; a holtpont gyorsan feloldódik, és mindkét ágens boldog lesz. Pontosan ezt teszik az Ethernet-hálózatokban a csomagütközés feloldására.</p><p>Az ismétlődő játékok jelenleg ismert megoldási módszerei a 6. fejezetből ismert többfordulós játékok megoldási módszereihez hasonlítanak abban, hogy egy játékfa építhető a gyökértől lefelé, és megoldható a levelektől felfelé. A fő különbség az, hogy egy gyerekcsomópont értékei feletti egyszerű maximum- vagy minimumképzés helyett az algoritmusnak minden szinten meg kell oldania egy kevert stratégiájú játékot, feltételezve, hogy a gyerekcsomópontok már megoldottak, és jól definiált értékük felhasználható.</p><p>Az ismétlődő játékokat <span class="emphasis"><em>részlegesen megfigyelhető</em></span> környezetekben <span class="strong"><strong>részleges információ</strong></span>jú (<span class="strong"><strong>partial information</strong></span>) játékoknak nevezik. A példák között találhatunk olyan kártyajátékokat, mint a póker és a bridzs, amelyekben mindegyik játékos a kártyáknak csak egy részét láthatja, de olyan komolyabb „játékokat” is, mint a nukleáris háborús modellek, ahol egyik fél sem ismeri az ellenfél összes fegyverének a helyzetét. Részleges információjú játékokat a hiedelmi állapotok fájának a vizsgálatával oldanak meg úgy, mint az RMMDF-ekben (lásd 17.4. alfejezet). Fontos különbség az, hogy míg a saját hiedelmi állapotok megfigyelhetők, addig az ellenfél hiedelmi állapotai nem. Ilyen játékokra csak mostanában fejlesztettek ki a gyakorlatban használható algoritmusokat. Megoldások születtek a póker bizonyos egyszerűbb változataira, bebizonyítva, hogy a blöffölés valóban racionális választás egy jól kiegyensúlyozott kevert stratégia részeként. Az ilyen tanulmányokból alakult ki az a lényeges meglátás, hogy a kevert stratégiák nemcsak azért hasznosak, mert valakinek a cselekvését megjósolhatatlanná teszik, hanem azért is, mert minimalizálják annak az információnak a mennyiségét, amit az ellenfél a cselekvések megfigyelésével tanulni képes. Érdekes, hogy annak ellenére, hogy a bridzs játszásához való programok tervezői nagyon is tisztában vannak az információ gyűjtésének és elrejtésének a fontosságával, senki sem javasolta véletlenszerű stratégiák használatát.</p><p>A játékelmélet felhasználásának az ágenstervezés szélesebb területén eddig számos akadálya volt. Elsőként vegyük észre, hogy egy Nash-egyensúlyban egy játékos teljes mértékben feltételezi azt, hogy az ellenfél egyensúlyi stratégiát játszik. Ez azt jelenti, hogy a játékos semmilyen elvárását sem képes felhasználni a többi játékos valószínű cselekvésével kapcsolatban, és így lehet, hogy olyan fenyegetések ellen való védekezésre vesztegeti el az értékeit, amelyek soha nem is lépnek fel. A <span class="strong"><strong>Bayes–Nash-egyensúly</strong></span> (<span class="strong"><strong>Bayes–Nash equilibrium</strong></span>) fogalma részben ezt a hiányosságot pótolja: ez egy olyan egyensúly, ami megfelel egy játékos a priori valószínűség-eloszlásának a többi játékos stratégiái felett – másképpen fogalmazva, kifejezi egy játékos elvárásait a többi játékos valószínű stratégiájáról. Másodszor, jelenleg nincs jó módszer a játékelméleti és az RMMDF irányítási stratégiák összekapcsolására. Ezek és más problémák miatt a játékelméletet elsődlegesen inkább olyan környezetek <span class="emphasis"><em>elemzésére</em></span> használják, amelyek egyensúlyban vannak, a környezetben lévő ágensek <span class="emphasis"><em>irányítása</em></span> helyett. Hamarosan látni fogjuk, hogy a játékelmélet hogyan segítheti a környezetek tervezését.</p><div class="footnotes"><br/><hr/><div class="footnote"><p class="footnote text"><sup>[<a id="ftn.id717179" href="#id717179" class="para">175</a>] </sup> A snóblijáték az <span class="strong"><strong>ellenőrzési játék</strong></span> (<span class="strong"><strong>inspection game</strong></span>) egy szabadidős változata. Ilyen játékokban az ellenőr megválaszt egy napot egy létesítmény (mint például egy vendéglő vagy egy biológiai fegyvergyár) ellenőrzésére, és a létesítmény működtetője szintén megválaszt egy napot, amikor az összes kellemetlen dolgot elrejti. Az ellenőr győz, ha a napok különböznek, és a létesítmény fenntartója, ha ugyanazok.</p></div><div class="footnote"><p class="footnote text"><sup>[<a id="ftn.id717511" href="#id717511" class="para">176</a>] </sup> A Pareto-optimalitás a közgazdász Vilfredo Paretóról (1848–1923) kapta nevét.</p></div><div class="footnote"><p class="footnote text"><sup>[<a id="ftn.id717713" href="#id717713" class="para">177</a>] </sup> Általánosabb az <span class="strong"><strong>állandó összegű játék</strong></span>ok (<span class="strong"><strong>constant-sum game</strong></span>s) fogalma, amelyekben a játékbeli minden elemnél az összeg egy <span class="emphasis"><em>c</em></span> állandót ad. Egy <span class="emphasis"><em>n</em></span> személyes állandó összegű játék egy zérusösszegű játékká konvertálható <span class="emphasis"><em>c</em></span>/<span class="emphasis"><em>n</em></span> kivonásával minden jutalomból. Így a sakk, a tradicionális jutalmakkal, mint 1 a győzelemért, ½ a döntetlenért és 0 a veszteségért, technikailag egy állandó összegű játék <span class="emphasis"><em>c</em></span> = 1-gyel, de könnyen egy zérus- összegű játékká konvertálható, ha minden jutalomból kivonunk ½-et.</p></div><div class="footnote"><p class="footnote text"><sup>[<a id="ftn.id718207" href="#id718207" class="para">178</a>] </sup> Az egy egybeesés, hogy ezek az egyenletek ugyanazok, mint a <span class="emphasis"><em>p</em></span>-re vonatkozók; az egybeesés amiatt lép fel, mert <span class="emphasis"><em>U<sub>E</sub></em></span>(<span class="emphasis"><em>egy</em></span>,<span class="emphasis"><em> kettő</em></span>) = <span class="emphasis"><em>U<sub>E</sub></em></span>(<span class="emphasis"><em>kettő</em></span>,<span class="emphasis"><em> egy</em></span>) = –3.<span class="emphasis"><em> </em></span>Ez<span class="emphasis"><em> </em></span>azt is megmagyarázza, hogy az optimális stratégia miért ugyanaz mindkét játékosnál.</p></div></div></div></body></html>
