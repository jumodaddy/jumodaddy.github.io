<?xml version="1.0" encoding="UTF-8" standalone="no"?>

<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="chapter" title="14. fejezet - Valószínűségi következtetés"><div class="titlepage"><div><div><h1 class="title"><a id="id672996"/>14. fejezet - Valószínűségi következtetés</h1></div></div></div><p><span class="emphasis"><em>Ebben a fejezetben ismertetjük, hogyan építhetők olyan következtető rendszerek, amelyek hálós modelleket használnak a bizonytalanságnak a valószínűség-számítás törvényeinek megfelelő kezelésére.</em></span></p><p>A 13. fejezetben bemutattuk a valószínűség-számítás szintaxisát és szemantikáját. Külön hangsúlyoztuk a függetlenségi és a feltételes függetlenségi kapcsolatok fontosságát a világ valószínűségi reprezentációjának az egyszerűsítésében. Ez a fejezet egy szisztematikus módszert vezet be az ilyen relációk explicit reprezentálására, a <span class="strong"><strong>Bayes-háló</strong></span>k formájában. Ezeknek a hálózatoknak definiáljuk a szintaxisát és szemantikáját, és megmutatjuk, hogyan használhatók fel bizonytalan tudás megragadására természetes és hatékony módon. Ezt követően ismertetjük, hogyan végezhető el a valószínűségi következtetés, ami bár legrosszabb esetben exponenciális komplexitású, a gyakorlatban sok esetben hatékonyan alkalmazható. Leírunk továbbá különböző közelítő következtető algoritmusokat, amelyek gyakran akkor is alkalmazhatók, amikor egzakt következtetés nem lehetséges. Megvizsgálunk olyan módszereket is, hogy hogyan alkalmazható a valószínűség-számítás egy objektumokat és relációkat is tartalmazó világra – azaz az <span class="emphasis"><em>ítéletlogikával</em></span> szemben az <span class="emphasis"><em>elsőrendű </em></span>reprezentációkra. Végül áttekintjük a bizonytalan következtetés egyéb alternatív megközelítéseit.</p><div class="section" title="A tudás reprezentálása bizonytalanság esetén"><div class="titlepage"><div><div><h1 class="title"><a id="id673018"/>A tudás reprezentálása bizonytalanság esetén</h1></div></div></div><p>A 13. fejezetben<span class="emphasis"><em> </em></span>láttuk, hogy az együttes valószínűség-eloszlás függvény alapján minden kérdés megválaszolható a modellezett tárgytartománnyal kapcsolatban, de a változók számának növekedésével ez általában kivitelezhetetlenné válik. Továbbá az elemi események valószínűségének megadása is igen mesterkélt és nehéz is lehet, hacsak nem áll rendelkezésre nagy mennyiségű adat a valószínűségek statisztikai becsléséhez.</p><p>A változók közötti függetlenségi és feltételes függetlenségi relációkkal kapcsolatban azt is láttuk, hogy ezek nagyban csökkenthetik az együttes valószínűség-eloszlás függvény megadásához szükséges valószínűségek számát. Ez a fejezet bevezet egy <span class="strong"><strong>Bayes-háló</strong></span>nak (<span class="strong"><strong>Bayesian network</strong></span><sup>[<a id="id673038" href="#ftn.id673038" class="footnote">143</a>]</sup>) nevezett adatstruktúrát a változók közötti függőség leírásához, és <span class="emphasis"><em>bármely</em></span> együttes valószínűség-eloszlás függvény tömör megadásához.</p><p>A Bayes-háló egy irányított gráf, amelyben minden <span class="emphasis"><em>csomóponthoz</em></span> számszerű valószínűségi információk vannak csatolva. A teljes megadás a következő:</p><div class="orderedlist"><ol class="orderedlist"><li class="listitem"><p>A háló csomópontjait valószínűségi változók egy halmaza alkotja. A változók lehetnek diszkrétek vagy folytonosak.</p></li><li class="listitem"><p>Irányított élek (nyilak) egy halmaza összeköt bizonyos csomópontpárokat. Ha létezik nyíl az <span class="emphasis"><em>X</em></span> csomóponttól az <span class="emphasis"><em>Y</em></span> csomópontig, azt mondjuk, hogy az <span class="emphasis"><em>X</em></span> a <span class="emphasis"><em>szülője </em></span>az <span class="emphasis"><em>Y</em></span>-nak.</p></li><li class="listitem"><p>Minden <span class="emphasis"><em>X<sub>i</sub></em></span> csomóponthoz tartozik egy <span class="emphasis"><em>P</em></span>(<span class="emphasis"><em>X<sub>i</sub></em></span>∣<span class="emphasis"><em>Szülők</em></span>(<span class="emphasis"><em>X<sub>i</sub></em></span>)) feltételes valószínűség-eloszlás, ami számszerűen megadja a szülők hatását a csomóponti változóra.</p></li><li class="listitem"><p>A gráf nem tartalmaz irányított kört (azaz irányított, körmentes gráf – Directed, Acyclic Graph, DAG).</p></li></ol></div><p>A háló topológiája – a csomópontok és élek halmaza – megadja a tárgyterületen fennálló feltételes függetlenségi kapcsolatokat, hogy mily módon, azt hamarosan pontosan kifejtjük. Egy helyesen létrehozott hálóban az <span class="emphasis"><em>X</em></span> csomópontot az <span class="emphasis"><em>Y</em></span> csomóponttal összekötő nyíl <span class="emphasis"><em>intuitív</em></span> jelentése rendszerint az, hogy az <span class="emphasis"><em>X</em></span>-<span class="emphasis"><em>nek közvetlen befolyása</em></span> <span class="emphasis"><em>van</em></span> az <span class="emphasis"><em>Y</em></span>-ra. A tárgyterület szakértője számára általában könnyű eldönteni, hogy milyen <span class="emphasis"><em>közvetlen befolyások</em></span> teljesülnek egy adott területen – valójában sokkal könnyebb, mint a megfelelő valószínűségeket megadni. Ha pedig a Bayes-háló topológiája kész, már csak az egyes változókhoz tartozó feltételes valószínűség-eloszlásokat kell meghatározni a szülőkkel mint feltételekkel. Látni fogjuk, hogy a topológia és a feltételes eloszlások együttese elegendő, hogy megadja (implicit módon) az összes változó feletti együttes valószínűség-eloszlás függvényt.</p><p class="Tartalom3">Idézzük fel a 13. fejezetben leírt egyszerű világot, amely a <span class="emphasis"><em>Fogfájás</em></span>, a <span class="emphasis"><em>Lyuk</em></span>, a<span class="emphasis"><em> Beakadás</em></span> és az <span class="emphasis"><em>Időjárás</em></span> változót tartalmazza. Úgy érveltünk, hogy az <span class="emphasis"><em>Időjárás</em></span> független az összes többi változótól; továbbá, hogy a <span class="emphasis"><em>Fogfájás</em></span> és a <span class="emphasis"><em>Beakadás</em></span> feltételesen függetlenek a <span class="emphasis"><em>Lyuk</em></span> ismeretében. Ezeket a viszonyokat a 14.1. ábrán bemutatott Bayes-háló reprezentálja. Formálisan, a <span class="emphasis"><em>Fogfájás</em></span> és a <span class="emphasis"><em>Beakadás</em></span> feltételes függetlenségét a <span class="emphasis"><em>Lyuk</em></span> ismeretében a <span class="emphasis"><em>Fogfájás</em></span> és a <span class="emphasis"><em>Beakadás </em></span>közötti nyíl <span class="emphasis"><em>hiánya</em></span> jelzi. Szemléletesen, a háló azt a tényt fejezi ki, hogy a <span class="emphasis"><em>Lyuk</em></span> közvetlen oka a <span class="emphasis"><em>Fogfájás</em></span>-nak és a <span class="emphasis"><em>Beakadás</em></span>-nak, további közvetlen okozati kapcsolat azonban nem létezik a <span class="emphasis"><em>Fogfájás</em></span> és a <span class="emphasis"><em>Beakadás </em></span>között.</p><div class="figure"><a id="id673293"/><p class="title"><strong>14.1. ábra - Egy egyszerű Bayes-háló, amelyben az <span class="emphasis"><em>Időjárás</em></span> független a többi három változótól, a <span class="emphasis"><em>Fogfájás</em></span> és a <span class="emphasis"><em>Beakadás</em></span> pedig feltételesen függetlenek a <span class="emphasis"><em>Lyuk</em></span> ismeretében</strong></p><div class="figure-contents"><div class="mediaobject"><img src="kepek/14-01.png" alt="Egy egyszerű Bayes-háló, amelyben az Időjárás független a többi három változótól, a Fogfájás és a Beakadás pedig feltételesen függetlenek a Lyuk ismeretében"/></div></div></div><p class="Tartalom3">Most vizsgáljuk meg a közvetkező példát, ami csak egy árnyalatnyival öszetettebb. Otthonunkban egy új betörésjelzőt szereltek fel. Ez megbízhatóan észleli a betöréseket, de időnként kisebb földrengések esetén is jelez. (Ez a példa Judea Pearltől származik, aki Los Angeles-i lakos; innen ered a földrengések iránti különös érdeklődése.)<sup>[<a id="id673320" href="#ftn.id673320" class="footnote">144</a>]</sup> Két szomszédunk is van, János és Mária, akik megígérték, hogy felhívnak a munkahelyünkön, ha meghallják a riasztónkat. János mindig felhív minket, ha meghallja a riasztást, de néha összekeveri a telefoncsörgést a riasztó csengésével, és ekkor is telefonál. Mária viszont, mivel szereti hangosan hallgatni a zenét, néha meg sem hallja a riasztót. Mi tehát a hívások bekövetkezte vagy hiánya alapján szeretnénk megbecsülni a betörés valószínűségét. Ezt az egyszerű problémát a<span class="emphasis"><em> </em></span>14.2. ábrán látható Bayes-háló írja le.</p><div class="figure"><a id="id673334"/><p class="title"><strong>14.2. ábra - Egy tipikus Bayes-háló, amely a topológiát és a feltételes valószínűségi táblákat (FVT) is mutatja. Az FVT-kben <span class="emphasis"><em>B</em></span>,<span class="emphasis"><em> F</em></span>,<span class="emphasis"><em> R</em></span>,<span class="emphasis"><em> J</em></span> és <span class="emphasis"><em>M</em></span> szerepel <span class="emphasis"><em>Betörés</em></span>,<span class="emphasis"><em> Földrengés</em></span>, <span class="emphasis"><em>Riasztás</em></span>, <span class="emphasis"><em>JánosTelefonál </em></span>és <span class="emphasis"><em>MáriaTelefonál</em></span> helyett.</strong></p><div class="figure-contents"><div class="mediaobject"><img src="kepek/14-02.png" alt="Egy tipikus Bayes-háló, amely a topológiát és a feltételes valószínűségi táblákat (FVT) is mutatja. Az FVT-kben B, F, R, J és M szerepel Betörés, Földrengés, Riasztás, JánosTelefonál és MáriaTelefonál helyett."/></div></div></div><p>Egyelőre hagyjuk figyelmen kívül az ábrán szereplő feltételes eloszlásokat, és összpontosítsunk a háló topológiájára. A betörés háló esetén a topológia azt mutatja, hogy a betörés és a földrengés közvetlenül befolyásolja a riasztó megszólalásának valószínűségét, ellenben János vagy Mária hívásának bekövetkezése csak magán a riasztón múlik. A háló így tartalmazza azon feltevéseinket, hogy ők közvetlenül nem vesznek észre betöréseket, nem vesznek észre kisebb földrengéseket, és nem egyeztetnek hívás előtt.</p><p>Megfigyelhető, hogy a hálóban nincsenek olyan csomópontok, amelyek azt írnák le, hogy Mária éppen hangos zenét hallgat, vagy hogy a telefon cseng, és megzavarja Jánost. Ezeket a tényezőket a <span class="emphasis"><em>Riasztás</em></span> csomóponttól a <span class="emphasis"><em>JánosTelefonál</em></span> és <span class="emphasis"><em>MáriaTelefonál </em></span>csomópontig tartó élekhez rendelt bizonytalanság foglalja magában. Ebben mind a lustaság, mind pedig a tudatlanság tetten érhető: rengeteg munka volna olyan tényezők meghatározása, amelyek valószínűbbé vagy kevésbé valószínűvé válnának adott esetekben, és nincs semmilyen ésszerű módszerünk, hogy ezekre vonatkozóan érdemi információt szerezzünk. A valószínűségek valójában a lehetséges körülmények egy <span class="emphasis"><em>potenciálisan végtelen</em></span> halmazát összegzik, amikor is a riasztó elmulaszt megszólalni (magas páratartalom, elektromos hálózat hibája, lemerült elem, elvágott drót, döglött egér beragadva a csengőbe…), vagy, hogy János és Mária elmulaszt értesíteni minket (ebédelni mentek, szabadságon vannak, időlegesen megsüketültek, egy áthaladó helikopter…). Ezen a módon egy kis ágens is képes megbirkózni egy igen bonyolult világgal, legalábbis közelítőleg. A közelítés mértéke tetszőlegesen javítható további releváns információk bevezetésével.</p><p>Most folytassuk a 14.2. ábrán mutatott feltételes eloszlásokkal. Az ábrán minden eloszlás mint <span class="strong"><strong>feltételes valószínűségi táblázat</strong></span> – <span class="strong"><strong>FVT</strong></span> (<span class="strong"><strong>conditional probability table</strong></span>, <span class="strong"><strong>CPT</strong></span>) van feltüntetve. (A táblázatos formát diszkrét változók esetén lehet használni; más reprezentációkat, amelyek már folytonos változóknál is használhatók, a 14.2. alfejezetben írunk le.) Az FVT-táblázatban minden sor az egyes csomóponti értékek feltételes valószínűségét tartalmazza az adott sorhoz tartozó <span class="strong"><strong>szülői feltétel</strong></span> (<span class="strong"><strong>conditioning case</strong></span>) esetén. A szülői feltétel a szülő csomópontok értékeinek egy lehetséges kombinációja (egyfajta elemi esemény, ha úgy tetszik). Az egyes sorokban szereplő számok összegének 1-et kell adnia, mivel az adott változó összes lehetséges értéke szerepel a bejegyzésekben. Bináris változók esetén, ha ismerjük, hogy az igaz érték valószínűsége <span class="emphasis"><em>p</em></span>, a hamis érték valószínűségének 1 <span class="emphasis"><em>– p</em></span>-nek kell lennie, így gyakran a második számot elhagyjuk, ahogyan ezt a 14.2. ábrán is tettük. Általánosabban, egy <span class="emphasis"><em>k </em></span>bináris szülővel rendelkező bináris változó esetén 2<span class="emphasis"><em><sup>k</sup><sub> </sub></em></span>valószínűség adható meg tetszés szerint. Szülő nélküli csomópontok esetén a táblázat csak egyetlen sort tartalmaz, a változó egyes értékeinek a priori valószínűségeit.</p></div><div class="footnotes"><br/><hr/><div class="footnote"><p class="footnote text"><sup>[<a id="ftn.id673038" href="#id673038" class="para">143</a>] </sup> Az angol nyelvű szakirodalomban a <span class="strong"><strong>Bayes-háló</strong></span> a legelterjedtebb megnevezés, de számos más is létezik: <span class="strong"><strong>bizonyosságháló</strong></span> (<span class="strong"><strong>belief network</strong></span>), <span class="strong"><strong>valószínűségi háló</strong></span> (<span class="strong"><strong>probabilistic network</strong></span>),<span class="strong"><strong> okozati háló</strong></span> (<span class="strong"><strong>causal network</strong></span>),<span class="strong"><strong> tudásháló</strong></span> (<span class="strong"><strong>knowledge map</strong></span>). A statisztikában a <span class="strong"><strong>gráfos modell</strong></span> (<span class="strong"><strong>graphical model</strong></span>) bővebb modellosztályt jelent, ami a Bayes-hálót is magában foglalja. A Bayes-hálók egy kiterjesztésének neve a<span class="strong"><strong> döntési háló</strong></span> (<span class="strong"><strong>decision network</strong></span>) vagy<span class="strong"><strong> hatásdiagram</strong></span> (<span class="strong"><strong>influence diagram</strong></span>) – lásd 16. fejezet.</p></div><div class="footnote"><p class="footnote text"><sup>[<a id="ftn.id673320" href="#id673320" class="para">144</a>] </sup> Judea Pearl meghatározó szerepet játszott a Bayes-hálók egzakt matematikai hátterének és gyakorlati alkalmazhatóságának a vizsgálatában. (<span class="emphasis"><em>A ford.</em></span>)</p></div></div></div></body></html>
