<?xml version="1.0" encoding="UTF-8" standalone="no"?>

<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="Összefoglalás"><div class="titlepage"><div><div><h1 class="title"><a id="id603330"/>Összefoglalás</h1></div></div></div><p class="Tartalom3">Ebben a fejezetben megmutattuk, hogy hogyan használható az <span class="strong"><strong>elsőrendű logika</strong></span> (<span class="strong"><strong>first-order logic</strong></span>) egy tudásalapú ágens reprezentációs nyelveként. A legfontosabb megállapítások a következők:</p><div class="itemizedlist"><ul class="itemizedlist"><li class="listitem"><p>A tudásreprezentációs nyelveknek deklaratívnak, kompozíciósnak, kifejezőnek, a szövegkörnyezettől függetlennek és egyértelműnek kell lenniük.</p></li><li class="listitem"><p>A logikák különböznek <span class="strong"><strong>ontológiai</strong></span> és <span class="strong"><strong>episztemológiai megállapítás</strong></span>aikban. Amíg az ítéletlogika megállapításai csak tények létezésére vonatkoznak, addig az elsőrendű logika az objektumok és a relációk létezését is felhasználhatja, így nagyobb kifejezőerővel rendelkezik.</p></li><li class="listitem"><p>Egy <span class="strong"><strong>lehetséges világ</strong></span>ot vagy <span class="strong"><strong>modell</strong></span>t az elsőrendű logikában objektumok egy halmaza definiál, a köztük lévő relációk és a rájuk alkalmazható függvények által.</p></li><li class="listitem"><p>A <span class="strong"><strong>konstansszimbólum</strong></span>ok (<span class="strong"><strong>constant symbol</strong></span>s) objektumokat neveznek meg, a <span class="strong"><strong>predikátumszimbólum</strong></span>ok (<span class="strong"><strong>predicate symbol</strong></span>s) relációkat, míg a <span class="strong"><strong>függvényszimbólum</strong></span>ok (<span class="strong"><strong>function symbol</strong></span>s) függvényeket. Egy interpretáció megadja a leképezést a szimbólumok és a modell között. Az <span class="strong"><strong>összetett term</strong></span>ek (<span class="strong"><strong>complex term</strong></span>s) függvényszimbólumokat rendelnek hozzá a termekhez, hogy nevet adjanak egy objektumnak. Ha megadunk egy interpretációt és egy modellt, a mondat igazságtartalmát meghatároztuk.</p></li><li class="listitem"><p>Egy <span class="strong"><strong>atomi mondat</strong></span> (<span class="strong"><strong>atomic sentence</strong></span>) egy vagy több termre alkalmazott predikátumból áll. A mondat csak akkor igaz, ha a predikátum által megnevezett reláció fennáll a termek által megnevezett objektumok között. Az <span class="strong"><strong>összetett mondat</strong></span>ok (<span class="strong"><strong>complex sentence</strong></span>s) – az ítéletlogikához hasonló módon – összekötőjeleket használnak, a <span class="strong"><strong>kvantor</strong></span>ok (<span class="strong"><strong>quantifier</strong></span>s) használata pedig lehetővé teszi általános szabályok megfogalmazását is.</p></li><li class="listitem"><p>Egy tudásbázis építése az elsőrendű logikában a tárgyterület alapos elemzését igényli, valamint egy szótár megválasztását és a kívánt következtetések eléréséhez szükséges axiómák kódolását.</p></li></ul></div><div class="section" title="Irodalmi és történeti megjegyzések"><div class="titlepage"><div><div><h2 class="title"><a id="id603459"/>Irodalmi és történeti megjegyzések</h2></div></div></div><p>Habár már Arisztotelész logikája képes volt objektumok feletti általánosítások kezelésére, az igazi elsőrendű logika keletkezését Gottlob Frege <span class="emphasis"><em>Begriffschrift</em></span> (Fogalmak írása vagy Fogalmi jelölés; Frege, 1879) c. művének megjelenésétől, a kvantorok bevezetésétől számíthatjuk. A Frege-féle képesség a kvantorok egymásba ágyazása jelentős előrelépést jelentett, de az általa alkalmazott jelölésrendszer igen körülményes volt. Az elsőrendű logika jelenlegi jelölésrendszere alapvetően Giuseppe Peanótól származik (Peano, 1889), a szemantika azonban megegyezik a Frege által bemutatottal. Eléggé különös, hogy Peano axiómái nagyrészt Grassmann-nak (Grassmann, 1861) és Dedekindnek (Dedekind, 1888) voltak köszönhetők.</p><p>Az elsőrendű logika fejlődésének fontos akadálya volt az egyváltozós predikátumok előtérbe helyezése, illetve a többváltozós predikátumok kizárása. Az egyváltozós predikátumokhoz való ragaszkodás általánosan jellemző volt a logikai rendszerekre Arisztotelésztől Boole-ig. A logikai relációk első rendszerezett leírását Augustus De Morgan adta (De Morgan, 1864). De Morgan a következő példával mutatta be az arisztotelészi logikával nem kezelhető következtetéseket: „Minden ló állat; ezért a ló feje egy állat feje”. Ez a következtetés nem valósítható meg az arisztotelészi rendszerrel, mert bármely, a következtetésben alkalmazható szabálynak először az „<span class="emphasis"><em>x</em></span> a feje <span class="emphasis"><em>y</em></span>-nak” két predikátumot tartalmazó mondatot kell elemeznie. A relációk logikáját alaposan tanulmányozta Charles Sanders Peirce (Peirce, 1870), aki Frege-től függetlenül, néhány évvel később szintén kifejlesztette az elsőrendű logikát (Peirce, 1883).</p><p>Leopold Löwenheim adta meg a modellelmélet rendszerezett leírását az elsőrendű logika számára (Löwenheim, 1915). Cikke az egyenlőségszimbólumot már a logika szerves részének tekinti. Löwenheim eredményeit Thoralf Skolem fejlesztette tovább (Skolem, 1920). Alfred Tarski a halmazelméletet felhasználva megadta az igazság és a modellelméleti kielégíthetőség explicit definícióját (Tarski, 1935, 1956).</p><p>Elsősorban McCarthy érdeme az elsőrendű logika alkalmazása az MI-rendszerek eszközeként (McCarthy, 1958). A logikán alapuló MI-rendszerek fejlődésében jelentős előrelépést jelentett Robinson rezolúciós algoritmusa (Robinson, 1965), ami egy komplett elsőrendű logikai következtetési folyamat. A rezolúciót a 9. fejezetben fogjuk tárgyalni. A logikai megközelítés alapjaival a Stanfordon sok eredményt értek el. Cordell Green kifejlesztett egy elsőrendű logikai következtetési rendszert, a QA3-at (Green, 1969a, 1969b), amely ahhoz vezetett, hogy először kíséreltek meg létrehozni egy logikai robotot a Stanford Research Institute-ban (Fikes és Nilsson, 1971). Az elsőrendű logikát Zohar Manna és Richard Waldinger alkalmazta a programokban való következtetésre (Manna és Waldinger, 1971), majd később Michael Genesereth az áramkörökhöz (Genesereth, 1984). Európában a logikai programozást – az elsőrendű következtetés korlátozott változatát – fejlesztették ki a nyelvészeti elemzésekhez (Colmerauer és társai, 1973) és általános deklaratív rendszerekhez (Kowalski, 1974). A számítógépes logikával Edinburgh-ban sikeresen foglalkoztak, az LCF (Számítási Funkciók Logikája) projekten keresztül (Gordon és társai, 1979). Ezeket a fejlesztéseket a 9. és 10. fejezetben követjük nyomon.</p><p>Számos színvonalas, az elsőrendű logika korszerű bevezetését adó írás ismert. Ezek közül Quine műve az egyik legjobban áttekinthető (Quine, 1982). Enderton írása inkább matematikai megközelítést követ (Enderton, 1972). Bell és Machover erősen formális leírást készített az elsőrendű logikáról, és ezzel együtt számos bonyolult, a logika tárgyterületébe tartozó témáról (Bell és Machover, 1977). Manna és Waldinger a számítástechnika oldaláról közelítő, jól olvasható bevezetést készített (Manna és Waldinger, 1985). Gallier az elsőrendű logika rendkívül precíz matematikai bemutatását adta meg, együtt a logika automatikus következtetésre történő alkalmazásának részletes tárgyalásával (Gallier, 1986). A <span class="emphasis"><em>Logical Foundations of Artificial Intelligence </em></span>(A mesterséges intelligencia logikai alapjai)<span class="emphasis"><em> </em></span>(Genesereth és Nilsson, 1987) c. könyv a logika alapos bemutatásán kívül az érzeteket és cselekvéseket kezelő logikai ágensek első rendszerezett bevezetését nyújtja.</p></div><div class="section" title="Feladatok"><div class="titlepage"><div><div><h2 class="title"><a id="id603492"/>Feladatok</h2></div></div></div><p><span class="strong"><strong>8.1.</strong></span></p><p>Egy logikai tudásbázis a világot mondatokkal reprezentálja határozott struktúra nélkül. Egy <span class="strong"><strong>analóg</strong></span> (<span class="strong"><strong>analog</strong></span>) reprezentáció viszont strukturált, ahol a leírás struktúrája közvetlenül megfelel a reprezentált dolog struktúrájának. Tekintsük egy ország autótérképét mint az országról ismert tények egy részének analóg reprezentációját. A térkép kétdimenziós felépítése megfelel a terület kétdimenziós felszínének.</p><div class="orderedlist"><ol class="orderedlist"><li class="listitem"><p>Adjon öt példát a térképnyelv <span class="emphasis"><em>szimbólumaira</em></span>.</p></li><li class="listitem"><p><span class="emphasis"><em>Explicit</em></span> mondatnak nevezzük az olyan mondatot, amelyet a reprezentáció létrehozója közvetlenül leír. Az <span class="emphasis"><em>implicit</em></span> mondatok az explicit mondatokból keletkeznek az analóg reprezentáció tulajdonságai szerint. Adjon három példát a térképnyelv <span class="emphasis"><em>implicit</em></span> és <span class="emphasis"><em>explicit</em></span> mondataira.</p></li><li class="listitem"><p>Adjon az ország fizikai struktúráját leíró tényekre három olyan példát, amely nem reprezentálható a térképnyelvvel.</p></li><li class="listitem"><p>Adjon két példát olyan tényekre, amelyek egyszerűbben kifejezhetők a térképnyelvvel, mint az elsőrendű logikával.</p></li><li class="listitem"><p>Adjon még két példát analóg reprezentációkra. Melyek az előnyei és a hátrányai ezeknek a nyelveknek?</p></li></ol></div><p><span class="strong"><strong>8.2.</strong></span></p><p>Tekintsünk egy tudásbázist, amely csak két kijelentést tartalmaz: <span class="emphasis"><em>P</em></span>(<span class="emphasis"><em>a</em></span>)<span class="emphasis"><em> </em></span>és <span class="emphasis"><em>P</em></span>(<span class="emphasis"><em>b</em></span>)<span class="emphasis"><em>. </em></span>Ebből a tudásbázisból következik-e az ∀<span class="emphasis"><em>x P</em></span>(<span class="emphasis"><em>x</em></span>)? Magyarázza meg válaszát modellek segítségével.</p><p><span class="strong"><strong>8.3.</strong></span></p><p>Érvényes-e a következő mondat: ∃<span class="emphasis"><em>x</em></span>, <span class="emphasis"><em>y  x</em></span> = <span class="emphasis"><em>y</em></span>? Magyarázza meg.</p><p><span class="strong"><strong>8.4.</strong></span></p><p>Írjon le egy olyan logikai mondatot, hogy minden olyan világban, ahol ez a mondat igaz, pontosan csak egy objektum legyen.</p><p><span class="strong"><strong>8.5.</strong></span></p><p>Tekintsünk egy szimbólumszótárat, amely tartalmaz egy <span class="emphasis"><em>c </em></span>konstansszimbólumot, <span class="emphasis"><em>p<sub>k</sub> </em></span>predikátumszimbólumokat minden egyes <span class="emphasis"><em>k</em></span> értékre és függvényszimbólumokat minden egyes <span class="emphasis"><em>k</em></span> értékhez, ahol 1 ≤ <span class="emphasis"><em>k</em></span> ≤ <span class="emphasis"><em>A</em></span>. A tárgyterület méretét rögzítsük <span class="emphasis"><em>D</em></span>-ben. Bármely adott interpretációmodell-kombinációban minden egyes predikátum vagy függvény hozzá van rendelve az ugyanazon értékhez tartozó relációhoz vagy függvényhez. Feltételezhetjük, hogy a modellben szereplő függvények lehetővé teszik, hogy néhány bemenetnek ne legyen értéke a függvény számára (vagyis, hogy az érték a láthatatlan objektum). Vezessen le egy formulát a lehetséges interpretációmodell-kombinációk számának megállapítására a <span class="emphasis"><em>D </em></span>elemet tartalmazó tárgyterületben. Ne riassza meg, ha el kell távolítania a felesleges kombinációkat.</p><p><span class="strong"><strong>8.6.</strong></span></p><p>Reprezentálja a következő mondatokat az elsőrendű logikában úgy, hogy egy következetes szótárt használ (amelyet előzőleg definiálnia kell):</p><div class="orderedlist"><ol class="orderedlist"><li class="listitem"><p>Néhány diák felvette a franciát 2001 tavaszi félévében.</p></li><li class="listitem"><p>Minden diák, aki felveszi a franciát, átmegy a vizsgán.</p></li><li class="listitem"><p>Csak egy diák vette fel a görögöt 2001 tavaszi félévében.</p></li><li class="listitem"><p>A görögben elért legmagasabb pontszám mindig magasabb a franciában elért legmagasabbnál.</p></li><li class="listitem"><p>Minden személy okos, aki biztosítást köt.</p></li><li class="listitem"><p>Senki nem köt drága biztosítást.</p></li><li class="listitem"><p>Van egy ügynök, aki csak azokkal köt biztosítást, akiknek még nincs kötvényük.</p></li><li class="listitem"><p>Van egy borbély, aki minden férfit megborotvál a városban, aki nem borotválkozik.</p></li><li class="listitem"><p>Az a személy, aki az Egyesült Királyságban születik, és akinek mindkét szülője brit állampolgár vagy ottani lakos, születésénél fogva brit állampolgár.</p></li><li class="listitem"><p>Az a személy, aki az Egyesült Királyságon kívül születik, és egyik szülője született brit állampolgár, az származása alapján brit állampolgár.</p></li><li class="listitem"><p>A politikusok bármikor bolonddá tehetnek néhány embert, és minden embert bolonddá tehetnek egy kis időre, de nem tehetnek bolonddá mindenkit örökre.</p></li></ol></div><p><span class="strong"><strong>8.7.</strong></span></p><p>Reprezentálja a „Minden német azonos nyelvet beszél” mondatot predikátumkalkulusban. Használja a <span class="emphasis"><em>Beszél</em></span>(<span class="emphasis"><em>x</em></span>, <span class="emphasis"><em>l</em></span>) predikátumot, amely jelentse azt, hogy <span class="emphasis"><em>x</em></span> az <span class="emphasis"><em>l</em></span> nyelvet beszéli.</p><p><span class="strong"><strong>8.8.</strong></span></p><p>Milyen axiómára van szükségünk, hogy ezt a tény kikövetkeztessük: <span class="emphasis"><em>Nő</em></span>(<span class="emphasis"><em>Laura</em></span>),<span class="emphasis"><em> </em></span>ha adottak a tények: <span class="emphasis"><em>Férfi</em></span>(<span class="emphasis"><em>Jim</em></span>)<span class="emphasis"><em> </em></span>és <span class="emphasis"><em>Házastársak</em></span>(<span class="emphasis"><em>Jim</em></span>,<span class="emphasis"><em> Laura</em></span>)?</p><p><span class="strong"><strong>8.9.</strong></span></p><p>Írjon egy általános tény- és axiómahalmazt, hogy reprezentálja a következő állítást: „Wellington hallott Napóleon haláláról”; és hogy helyesen megválaszolhassuk a kérdést: „Hallott Napóleon Wellington haláláról?”.</p><p><span class="strong"><strong>8.10.</strong></span></p><p>Írja át a 7.5. alfejezetben bemutatott ítéletlogikai wumpus világ tényeit elsőrendű logikába. Mennyivel tömörebb ez a változat?</p><p><span class="strong"><strong>8.11.</strong></span></p><p>Készítsen axiómákat, amelyek leírják a következő predikátumokat: <span class="emphasis"><em>Unokája</em></span>, <span class="emphasis"><em>Dédnagyapja</em></span>, <span class="emphasis"><em>Fivére</em></span>, <span class="emphasis"><em>Húga</em></span>, <span class="emphasis"><em>Lánya</em></span>, <span class="emphasis"><em>Fia</em></span>, <span class="emphasis"><em>Nagynénje</em></span>, <span class="emphasis"><em>Nagybátyja</em></span>, <span class="emphasis"><em>Sógornője</em></span>, <span class="emphasis"><em>Sógora</em></span>, <span class="emphasis"><em>Unokatestvére</em></span>.</p><p>Írja le a 8.5. ábrán látható családfa tényeit. Használjon logikai következtető rendszert, és minden leírt mondat legyen a következtető rendszer számára <code class="code">KIJELENT</code>-ve, és <code class="code">KÉRDEZ</code>-ze meg, hogy ki Erzsébet unokája, ki Diana unokabátyja és kik Zara dédszülei.</p><p><span class="strong"><strong>8.12.</strong></span></p><p>Írjon le egy mondatot, amely azt állítja, hogy a + egy kommutatív funkció. Következik ez a mondat Peano axiómáiból? Ha igen, magyarázza meg, hogy miért, ha nem, adjon meg egy modellt, amelyben az axiómák igazak, az Ön mondata pedig hamis.</p><p><span class="strong"><strong>8.13.</strong></span></p><p>Magyarázza meg, mi a hibás az ∈ halmaz tagság predikátum következő javasolt definíciójával:</p><p><code class="code">∀<em><span class="remark">x</span></em>,<em><span class="remark"> s</span></em>  <em><span class="remark">x</span></em> ∈ {<em><span class="remark">x</span></em>∣<em><span class="remark">s</span></em>}</code></p><p><code class="code">∀<em><span class="remark">x</span></em>, <em><span class="remark">s</span></em>  <em><span class="remark">x</span></em> ∈ <em><span class="remark">s</span></em> ⇒ ∀<em><span class="remark">y </span></em> <em><span class="remark">x</span></em>  ∈  {<em><span class="remark">y</span></em>∣<em><span class="remark">s</span></em>}</code></p><p><span class="strong"><strong>8.14.</strong></span></p><p>A halmazaxiómákat példaként használva, készítsen axiómákat a listák tárgyterületére, amelyek tartalmazzák a korábban a fejezetben említett összes konstanst, függvényt és predikátumot.</p><p><span class="strong"><strong>8.15.</strong></span></p><p>Magyarázza meg, hogy mi a hiba a következő ajánlott definícióban a szomszédos négyzetekre a wumpus világban:</p><p><code class="code">∀<em><span class="remark">x</span></em>, <em><span class="remark">s</span></em>  <em><span class="remark">Szomszédos</span></em>([<em><span class="remark">x</span></em>, <em><span class="remark">y</span></em>], [<em><span class="remark">x</span></em> + 1, <em><span class="remark">y</span></em>]) ∧ <em><span class="remark">Szomszédos</span></em>([<em><span class="remark">x</span></em>, <em><span class="remark">y</span></em>], [<em><span class="remark">x</span></em>, <em><span class="remark">y</span></em> + 1])</code></p><div class="figure"><a id="id603968"/><p class="title"><strong>8.5. ábra - Egy tipikus családfa. Az „=” szimbólum a házastársakat köti össze, a nyilak a gyerekekre mutatnak.</strong></p><div class="figure-contents"><div class="mediaobject"><img src="kepek/08-05.png" alt="Egy tipikus családfa. Az „=” szimbólum a házastársakat köti össze, a nyilak a gyerekekre mutatnak."/></div></div></div><p><span class="strong"><strong>8.16.</strong></span></p><p>Írja meg a wumpus helyzetének meghatározásához szükséges axiómákat a <span class="emphasis"><em>Wumpus </em></span>konstansszimbólum és a <span class="emphasis"><em>Be</em></span>(<span class="emphasis"><em>Wumpus</em></span>, <span class="emphasis"><em>Helyzet</em></span>)<span class="emphasis"><em> </em></span>bináris predikátum felhasználásával. Ne felejtse el, hogy csak egy wumpus van.</p><p><span class="strong"><strong>8.17.</strong></span></p><div class="informalexample"><p/><p>Bővítse ki a 8.4. alfejezetben leírt szótárt úgy, hogy definiálja az összeadást az <span class="emphasis"><em>n</em></span>-bites bináris számokra. Ezután kódolja a 8.6. ábrán látható négybites összeadó leírását, és tegye fel azokat a kérdéseket, amelyek szükségesek ahhoz, hogy igazoljuk összeadó-helyességét.</p><p/></div><p><span class="strong"><strong>8.18.</strong></span></p><p>A fejezetben az áramkör reprezentálása részletesebb a szükségesnél, ha csak az áramkör működése érdekel minket. Egy egyszerűbb formula bármely <span class="emphasis"><em>m </em></span>bemenetű, <span class="emphasis"><em>n </em></span>kimenetű kaput vagy áramkört leír, egy <span class="emphasis"><em>m </em></span>+<span class="emphasis"><em> n </em></span>argumentumos predikátum használatával, úgy, hogy a predikátum pontosan akkor igaz, amikor a bemenet és a kimenet konzisztens. Például, a NOT-kapukat így írjuk le: <span class="emphasis"><em>NOT</em></span>(<span class="emphasis"><em>i</em></span>, <span class="emphasis"><em>o</em></span>),<span class="emphasis"><em> </em></span>amelynél a <span class="emphasis"><em>NOT</em></span>(0, 1)-et és a <span class="emphasis"><em>NOT</em></span>(1, 0)-át ismerjük. A kapuk összeállítása a kapupredikátumok összekötésével van definiálva, amelyben a közös változók direkt összeköttetéseket jeleznek. Például egy NAND áramkört összeállíthatunk <span class="emphasis"><em>AND</em></span>-ekből és <span class="emphasis"><em>NOT</em></span>-okból:</p><p><code class="code">∀<em><span class="remark">i</span></em><sub>1</sub>,<em><span class="remark"> i</span></em><sub>2</sub>,<em><span class="remark"> o<sub>a</sub></span></em>,<em><span class="remark"> o  NAND</span></em>(<em><span class="remark">i</span></em><sub>1</sub>,<em><span class="remark"> i</span></em><sub>2</sub>,<em><span class="remark"> o</span></em>)<em><span class="remark"> </span></em>⇐<em><span class="remark"> AND</span></em>(<em><span class="remark">i</span></em><sub>1</sub>,<em><span class="remark"> i</span></em><sub>2</sub>,<em><span class="remark"> o</span></em>)<em><span class="remark"> </span></em>∧ <em><span class="remark">NOT</span></em>(<em><span class="remark">o<sub>a</sub></span></em>,<em><span class="remark"> o</span></em>)</code></p><p>Ezt a reprezentációt felhasználva definiálja a 8.4. ábrán látható egybites összeadót és a 8.6. ábra négybites összeadóját, és magyarázza meg, milyen lekérdezéseket használna, hogy igazolja a megoldásokat. Milyen fajta lekérdezéseket <span class="emphasis"><em>nem</em></span> fogad el ez a reprezentáció, amelyeket pedig a 8.4. alfejezetben lévő reprezentáció elfogadott?</p><div class="figure"><a id="id604154"/><p class="title"><strong>8.6. ábra - Egy négybites összeadó</strong></p><div class="figure-contents"><div class="mediaobject"><img src="kepek/08-06.png" alt="Egy négybites összeadó"/></div></div></div><p>8.19.</p><p>Kérjen útlevéligénylő lapot az Ön saját országába, nevezze meg azokat a szabályokat, amelyek az igénylés jogosultságát meghatározzák, és fordítsa le az elsőrendű logika nyelvére a 8.4. alfejezetben felvázolt lépéseket követve.</p></div></div></body></html>
