<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><meta name="generator" content="DocBook XSL Stylesheets V1.76.1"/></head><body><div class="section" title="A wumpus világ újralátogatása"><div class="titlepage"><div><div><h1 class="title"><a id="id671298"/>A wumpus világ újralátogatása</h1></div></div></div><p>E fejezet gondolatai közül sok eredményesen kombinálható a wumpus világ valószínűségi következtetési problémáinak megoldására. (A wumpus világ teljes leírása a 7. fejezetben található.) A wumpus világban fellépő bizonytalanságot az ágens érzékelésének a világra vonatkozóan a csak helyi információt szolgáltató részlegessége okozza. Például a 13.6. ábra egy olyan szituációt ábrázol, amelyben mindhárom elérhető négyzet – [1, 3], [2, 2] és [3, 1] – tartalmazhat csapdát. Egyszerű logikai következtetéssel nem dönthető el, hogy melyik a legvalószínűbben biztonságos négyzet, így a logikai ágens kénytelen véletlenszerűen választani. Látni fogjuk ugyanakkor, hogy egy valószínűségi ágens sokkal sikeresebb, mint egy logikai ágens.</p><p>A célunk az lesz, hogy mindhárom négyzetre kiszámítsuk a csapda valószínűségét. (A példa erejéig elfelejtjük a wumpust és az aranyat.) A wumpus világ idevágó tulajdonságai a következők: (1) egy csapda szellőt okoz a szomszédos négyzetekben, és (2) az [1,1]-en kívül minden négyzet 0,2 valószínűséggel tartalmaz csapdát. Első lépésként a számításhoz szükséges véletlen változókat kell meghatároznunk:</p><div class="itemizedlist"><ul class="itemizedlist"><li class="listitem"><p>Az ítéletlogikához hasonlóan, itt is minden négyzethez egy (<span class="emphasis"><em>C</em></span><sub><span class="emphasis"><em>i</em></span>,<span class="emphasis"><em>j</em></span></sub>) logikai változóra van szükségünk, amelynek értéke akkor és csak akkor igaz, ha az [<span class="emphasis"><em>i</em></span>,<span class="emphasis"><em>j</em></span>] négyzet tartalmaz csapdát.</p></li><li class="listitem"><p>Vannak továbbá <span class="emphasis"><em>S</em></span><sub><span class="emphasis"><em>i</em></span>,<span class="emphasis"><em>j</em></span></sub><span class="emphasis"><em> </em></span>logikai változóink is, amelyek igaz értéke egyértelműen az [<span class="emphasis"><em>i</em></span>,<span class="emphasis"><em>j</em></span>] négyzetben tapasztalható szellőre utal; példánkban csak a megfigyelt – esetünkben az [1, 3], [2, 2] és [3, 1] négyzetekre – vonatkozó változókat használjuk.</p></li></ul></div><p>A következő lépés a <span class="strong"><strong>P</strong></span>(<span class="emphasis"><em>C</em></span><sub>1,1</sub>,…, <span class="emphasis"><em>C</em></span><sub>4,4</sub>, <span class="emphasis"><em>S</em></span><sub>1,1</sub>, <span class="emphasis"><em>S</em></span><sub>1,2</sub>, <span class="emphasis"><em>S</em></span><sub>2,1</sub>) teljes valószínűségi eloszlás meghatározása. A szorzatszabály alkalmazásával</p><p><code class="code"><em><span class="remark">P</span></em>(<em><span class="remark">C</span></em><sub>1,1</sub>,…, <em><span class="remark">C</span></em><sub>4,4</sub>, <em><span class="remark">S</span></em><sub>1,1</sub>, <em><span class="remark">S</span></em><sub>1,2</sub>, <em><span class="remark">S</span></em><sub>2,1</sub>) = <em><span class="remark">P</span></em>(<em><span class="remark">S</span></em><sub>1,1</sub>, <em><span class="remark">S</span></em><sub>1,2</sub>, <em><span class="remark">S</span></em><sub>2,1 </sub>∣<em><span class="remark"> C</span></em><sub>1,1</sub>,…, <em><span class="remark">C</span></em><sub>4,4</sub>)<em><span class="remark">P</span></em>(<em><span class="remark">C</span></em><sub>1,1</sub>,…,<em><span class="remark"> C</span></em><sub>4,4</sub>)</code></p><p>adódik.</p><div class="figure"><a id="id671482"/><p class="title"><strong>13.6. ábra - (a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása <span class="emphasis"><em>Ismert</em></span>, <span class="emphasis"><em>Perem</em></span> és <span class="emphasis"><em>Egyéb</em></span> csoportokba az [1, 3]-ra vonatkozó lekérdezéshez.</strong></p><div class="figure-contents"><div class="mediaobject"><img src="kepek/13-06.png" alt="(a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása Ismert, Perem és Egyéb csoportokba az [1, 3]-ra vonatkozó lekérdezéshez."/></div></div></div><p>A dekompozíció nagyon könnyűvé teszi az együttes valószínűségi értékek meghatározását. Az első rész a szellő feltételes valószínűség konfigurációját adja adott csapda konfigurációnál; ennek értéke 1, ahol a szellő szomszédos egy csapdával, minden más esetben 0. A második tag a csapdakonfiguráció előzetes valószínűsége. A négyzetek a többi négyzettől függetlenül 0,2 valószínűséggel tartalmaznak csapdát; következésképpen</p><p><span class="inlinemediaobject"><img src="math/mi-13-0015.gif" alt="(a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása Ismert, Perem és Egyéb csoportokba az [1, 3]-ra vonatkozó lekérdezéshez."/></span></p><p>Egy <span class="emphasis"><em>n</em></span> csapdát tartalmazó konfigurációnál ennek értéke 0,2<sup>n</sup> × 0,8<sup>16–n</sup>.</p><p>A 13.6. (a) ábra szerinti helyzetnél a bizonyíték magában foglalja minden meglátogatott négyzetre az ott megfigyelt szellőt (vagy annak hiányát) azzal a ténnyel együtt, hogy a meglátogatott négyzetek nem tartalmaznak csapdát. Ezeket az <span class="emphasis"><em>s</em></span> = ¬<span class="emphasis"><em>s</em></span><sub>1,1</sub> ∧ <span class="emphasis"><em>s</em></span><sub>1,2</sub> ∧ <span class="emphasis"><em>s</em></span><sub>2,1</sub><span class="emphasis"><em> </em></span>és <span class="emphasis"><em>ismert</em></span> = ¬<span class="emphasis"><em>c</em></span><sub>1,1</sub> ∧ ¬<span class="emphasis"><em>c</em></span><sub>1,2</sub> ∧ ¬<span class="emphasis"><em>c</em></span><sub>2,1 </sub>rövidítésekkel fogjuk jelölni. A mi számunkra a <span class="strong"><strong>P</strong></span>(<span class="emphasis"><em>C</em></span><sub>1,3</sub>∣<span class="emphasis"><em>ismert</em></span>,<span class="emphasis"><em> s</em></span>) típusú lekérdezések megválaszolása érdekes: adott megfigyelések mellett mennyire valószínű, hogy az [1, 3] csapdát tartalmaz?</p><p>A válaszhoz követhetjük a (13.6) egyenlet szerinti szabványos megközelítést, amelyet a <code class="code">FELSOROL-EGYÜTTES-KÉRDEZÉS</code> eljárás valósít meg, azaz a teljes együttes valószínűségi eloszlás bejegyzései szerinti összegzést. Jelölje <span class="emphasis"><em>Ismeretlen</em></span> azt az összetett változót, amelyet a nem <span class="emphasis"><em>Ismert</em></span> csoportba tartozó négyzetek és a lekérdezett [1, 3] négyzet <span class="emphasis"><em>C</em></span><sub><span class="emphasis"><em>i</em></span>,<span class="emphasis"><em>j </em></span></sub>változói alkotnak. Ezzel a (13.6) egyenletből</p><p><span class="inlinemediaobject"><img src="math/mi-13-0016.gif" alt="(a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása Ismert, Perem és Egyéb csoportokba az [1, 3]-ra vonatkozó lekérdezéshez."/></span></p><p>A teljes együttes valószínűségeket korábban már meghatároztuk, így készen is vagyunk – kivéve, ha a számítási bonyolultság kérdésével is törődünk. 12 ismeretlen négyzetünk van; így az összegzés 2<sup>12</sup> = 4096 tagból fog állni. Általánosságban, az összegzés exponenciálisan nő a négyzetek számával.</p><p>Az intuíció azt súgja, hogy itt valamit még figyelmen kívül hagyunk. És tényleg, bárki megkérdezheti, hogy a többi négyzet nem lényegtelen-e? A [4, 4] tartalma nincs hatással arra, hogy az [1, 3] tartalmaz-e csapdát! Ez az intuíció valóban helyes. Jelölje <span class="emphasis"><em>Perem</em></span> azokat a – lekérdezés változójától különböző – változókat, amelyek a meglátogatott négyzetekkel szomszédosak, esetünkben a [2, 2] és a [3, 1]. Továbbá <span class="emphasis"><em>Egyéb</em></span> legyen a többi ismeretlen négyzet változója; példánkban – ahogy a 13.6. (b) ábra is mutatja – 10 ilyen négyzet van. A kulcs meglátás az, hogy megfigyelt szellők <span class="emphasis"><em>feltételesen függetlenek</em></span> a többi változótól, ha adottak az <span class="emphasis"><em>ismert</em></span>, a <span class="emphasis"><em>perem</em></span> és a <span class="emphasis"><em>lekérdezés</em></span> változók. A többi, ahogy mondják, már csak egy kis algebra.</p><p>A fenti meglátás használatához a lekérdezést olyan alakra hozzuk, amelyben a szellő az összes többi változó feltétele mellett van megadva, majd az egészet egyszerűsítjük a feltételes függetlenség alapján:</p><p><span class="inlinemediaobject"><img src="math/mi-13-0017.gif" alt="(a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása Ismert, Perem és Egyéb csoportokba az [1, 3]-ra vonatkozó lekérdezéshez."/></span></p><p>ahol az utolsó lépés használja ki a feltételes függetlenséget. E kifejezés első tagja nem függ a többi változótól, így az összegzés belülre vihető:</p><p><span class="inlinemediaobject"><img src="math/mi-13-0018.gif" alt="(a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása Ismert, Perem és Egyéb csoportokba az [1, 3]-ra vonatkozó lekérdezéshez."/></span></p><p>Függetlenség esetén a (13.15) egyenlethez hasonlóan az előző kifejezés tényezőkre bontható, majd a tényezők sorrendje átrendezhető:</p><p><span class="inlinemediaobject"><img src="math/mi-13-0019.gif" alt="(a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása Ismert, Perem és Egyéb csoportokba az [1, 3]-ra vonatkozó lekérdezéshez."/></span></p><p>ahol az utolsó lépésben <span class="emphasis"><em>C</em></span>(<span class="emphasis"><em>ismert</em></span>)-et belefoglaltuk a normalizáló konstansba, és kihasználtuk, hogy <span class="inlinemediaobject"><img src="math/mi-13-0020.gif" alt="(a) Az ágens beragad, miután [1, 2]-ben és [2, 1]-ben is szellőt észlel – nincs feltárható biztonságos hely. (b) A négyzetek szétosztása Ismert, Perem és Egyéb csoportokba az [1, 3]-ra vonatkozó lekérdezéshez."/></span> értéke 1.</p><p>Most már csak négy tag van a <span class="emphasis"><em>C</em></span><sub>2,2</sub><span class="emphasis"><em> </em></span>és <span class="emphasis"><em>C</em></span><sub>3,1</sub> peremváltozók feletti összegzésben. A függetlenség és feltételes függetlenség miatt egyáltalán nem szükséges figyelembe vennünk a többi négyzetet. Vegyük észre, hogy a <span class="strong"><strong>P</strong></span>(<span class="emphasis"><em>s</em></span>∣<span class="emphasis"><em>ismert</em></span>,<span class="emphasis"><em> C</em></span><sub>1,3</sub><span class="emphasis"><em>, perem</em></span>) kifejezés értéke 1, ha a határ megegyezik a szellő érzékelésekkel és minden más esetben 0. Azaz, <span class="emphasis"><em>C</em></span><sub>1,3</sub> minden értékére azon határváltozók <span class="emphasis"><em>logikai modelljei</em></span> fölött végezzük az összegzést, amelyek az megfelelnek az ismert tényeknek. (Érdemes ezt összehasonlítani a 7.5. ábra modelljei szerinti számítással.) A modelleket és a hozzájuk kapcsolódó <span class="emphasis"><em>C</em></span>(<span class="emphasis"><em>perem</em></span>) a priori<span class="emphasis"><em> </em></span>valószínűségeket a 13.7. ábra<span class="emphasis"><em> </em></span>mutatja. Ezzel</p><p><code class="code"><em><span class="remark">P</span></em>(<em><span class="remark">C</span></em><sub>1,3</sub>∣<em><span class="remark">ismert</span></em>, <em><span class="remark">s</span></em>) = <em><span class="remark">α</span></em>'〈0,2(0,04 + 0,16 + 0,16), 0,8(0,04 + 0,16)〉 ≈ 〈0,31, 0, 69〉</code></p><p>Azaz, az [1, 3] (és a szimmetria miatt a [3, 1]) nagyjából 31% valószínűséggel tartalmaz csapdát. Hasonló számításokból (amelyet az olvasó könnyen elvégezhet) a [2, 2]-re 86%-os valószínűséggel adódik csapda. A wumpus ágensnek határozottan el kell kerülnie a [2, 2]-t!</p><div class="figure"><a id="id671794"/><p class="title"><strong>13.7. ábra - <span class="emphasis"><em>C</em></span><sub>2,2</sub><span class="emphasis"><em> </em></span>és <span class="emphasis"><em>C</em></span><sub>3,1 </sub> peremváltozók, az egyes modellek <span class="emphasis"><em>C</em></span>(<span class="emphasis"><em>perem</em></span>) értékét mutató konzisztens modelljei: (a) három, két vagy három csapdát jelző modell <span class="emphasis"><em>C</em></span><sub>1,3</sub> = <span class="emphasis"><em>igaz</em></span> mellett, és (b) két, egy vagy két csapdát jelző modell<span class="emphasis"><em> C</em></span><sub>1,3</sub> = <span class="emphasis"><em>hamis </em></span>mellett.</strong></p><div class="figure-contents"><div class="mediaobject"><img src="kepek/13-07.png" alt="C2,2 és C3,1 peremváltozók, az egyes modellek C(perem) értékét mutató konzisztens modelljei: (a) három, két vagy három csapdát jelző modell C1,3 = igaz mellett, és (b) két, egy vagy két csapdát jelző modell C1,3 = hamis mellett."/></div></div></div><p>Ebben az alfejezetben azt mutattuk meg, hogy még a látszólag bonyolult problémák is pontosan megfogalmazhatók valószínűség-elméleti alapokon, és meg is oldhatók egyszerű algoritmusok segítségével. Hogy <span class="emphasis"><em>hatékony </em></span>megoldásokat kapjunk, a szükséges összegzéseket a függetlenségekre és feltételes függetlenségekre alapozva egyszerűsítjük. Ezek az összefüggések gyakran egybeesnek a probléma részproblémákra való felbontására vonatkozó természetes felfogásunkkal. A következő fejezetben ilyen összefüggések formális megjelenítésére alkalmazunk módszereket, valamint olyan algoritmusokat fejlesztünk ki, amelyek hatékonyan használhatók e reprezentációk alapján elvégzett valószínűségi következtetések végrehajtására.</p></div></body></html>
